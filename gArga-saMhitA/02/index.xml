<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/gArga-saMhitA/02/</link>
    <description>Recent content in &#43;०२ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/gArga-saMhitA/02/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/01/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - प्रथमोऽध्यायः&lt;br&gt;&#xA;वृन्दावनागमनोद्योगवर्णनम् -&lt;/p&gt;&#xA;&lt;p&gt;कृष्णातीरे कोकिलाकेलिकीरे&lt;br&gt;&#xA;गुञ्जापुञ्जे देवपुष्पादिकुञ्जे ।&lt;br&gt;&#xA;कम्बुग्रीवौ क्षिप्तबाहू चलन्तौ&lt;br&gt;&#xA;राधाकृष्णौ मङ्गलं मे भवेताम् ॥ १ ॥&lt;br&gt;&#xA;अज्ञानतिमिरान्धस्य ज्ञानाञ्जनशलाकया ।&lt;br&gt;&#xA;चक्षुरुन्मीलितं येन तस्मै श्रीगुरुवे नमः ॥ २ ॥&lt;br&gt;&#xA;श्रीनारद उवाच -&lt;br&gt;&#xA;एकदोपद्रवं वीक्ष्य नन्दो नन्दान्सहायकान् ।&lt;br&gt;&#xA;वृषभानूपनन्दांश्च वृषभानुवरांस्तथा ॥ ३ ॥&lt;br&gt;&#xA;समाहूय परान्वृद्धान् सभायां तानुवाच ह ।&lt;br&gt;&#xA;नन्द उवाच -&lt;br&gt;&#xA;किं कर्तव्यं तु वदतोत्पाताः सन्ति महावने ॥ ४ ॥&lt;br&gt;&#xA;श्रीनारद उवाच -&lt;br&gt;&#xA;तेषां श्रुत्वाथ सन्नन्दो गोपो वृद्धोतिमन्त्रवित् ।&lt;br&gt;&#xA;अङ्के नीत्वा रामकृष्णौ नन्दराजमुवाच ह ॥ ५ ॥&lt;br&gt;&#xA;सन्नन्द उवाच -&lt;br&gt;&#xA;उत्थातव्यमितोऽस्माभिः सर्वैः परिकरैः सह ।&lt;br&gt;&#xA;गन्तव्यं चान्यदेशेषु यत्रोत्पाता न सन्ति हि ॥ ६ ॥&lt;br&gt;&#xA;बालस्ते प्राणवत्कृष्णो जीवनं व्रजवासिनाम् ।&lt;br&gt;&#xA;व्रजे धनं कुले दीपो मोहनो बाललीलया ॥ ७ ॥&lt;br&gt;&#xA;हा बक्या शकटेनापि तृणावर्तेन बालकः ।&lt;br&gt;&#xA;मुक्तोऽयं द्रुमपातेन ह्युत्पातं किमतः परम् ॥ ८ ॥&lt;br&gt;&#xA;तस्माद्‌वृन्दावनं सर्वैः गन्तव्यं बालकैः सह ।&lt;br&gt;&#xA;उत्पातेषु व्यतीतेषु पुनराग्मनं कुरु ॥ ९ ॥&lt;br&gt;&#xA;नन्द उवाच -&lt;br&gt;&#xA;कतिक्रोशैर्विस्तृतम् तद्‌वनं वृन्दावनं व्रहात् ।&lt;br&gt;&#xA;तल्लक्षणं तत्सुखं च वद बुद्धिमतां वर ॥ १० ॥&lt;br&gt;&#xA;सन्नन्द उवाच -&lt;br&gt;&#xA;प्रागुदीच्यां बर्हिषदो दक्षिणस्यां यदोः पुरात् ।&lt;br&gt;&#xA;पश्चिमायां शोणितपुरान् माथुरं मण्डलं विदुः ॥ ११ ॥&lt;br&gt;&#xA;विंशद्‌योजनविस्तीर्णं सार्धं यद्योजनेन वै&lt;br&gt;&#xA;माथुरं मण्डलं दिव्यं व्रजमाहुर्मनीषिणः ॥ १२ ॥&lt;br&gt;&#xA;मथुरायां शौरिगृहे गर्गाचार्यमुखाच्छ्रुतम् ।&lt;br&gt;&#xA;माथुरं मण्डलं दिव्यं तीर्थराजेन पूजितम् ॥ १३ ॥&lt;br&gt;&#xA;वनेभ्यस्तत्र सर्वेभ्यो वनं वृन्दावनं वरम् ।&lt;br&gt;&#xA;परिपूर्णतमस्यापि लीलाक्रीडं मनोहरम् ॥ १४ ॥&lt;br&gt;&#xA;वैकुण्ठान्नापरो लोको न भूतो न भविष्यति ।&lt;br&gt;&#xA;एकं वृन्दावनं नाम वैकुण्ठाच्च परात्परम् ॥ १५ ॥&lt;br&gt;&#xA;यत्र गोवर्धनो नाम गिरिराजो विराजते ।&lt;br&gt;&#xA;कालिन्दीनिकटे यत्र पुलिनं मङ्गलायनम् ॥ १६ ॥&lt;br&gt;&#xA;बृहत्सानुर्गिरिर्यत्र यत्र नन्दीश्वरो गिरिः ।&lt;br&gt;&#xA;क्रोशानां च चतुर्विंशद्‌विस्तृतैः काननैर्वृतम् ॥ १७ ॥&lt;br&gt;&#xA;पशव्यं गोपगोपीनां गवां सेव्यं मनोहरम् ।&lt;br&gt;&#xA;लताकुञ्जावृतं तद्वै वनं वृन्दावनं स्मृतम् ॥ १८ ॥&lt;br&gt;&#xA;नन्द उवाच -&lt;br&gt;&#xA;कदा व्रजोऽयं सन्नन्द तीर्थराजेन पूजितः ।&lt;br&gt;&#xA;एतद्वेदितुमिच्छामि परं कौतुहलं हि मे ॥ १९ ॥&lt;br&gt;&#xA;सन्नन्द उवाच -&lt;br&gt;&#xA;शङ्खासुरो महादैत्यः पुरा नैमित्तिके लये ।&lt;br&gt;&#xA;स्वपतो ब्रह्मणः सोऽपि वेदध्रुग्दैत्यपुङ्गवः ॥ २० ॥&lt;br&gt;&#xA;जित्वा देवान् ब्रह्मलोकाद्धृत्वा वेदान् गतोऽर्णवे ।&lt;br&gt;&#xA;गतेषु तेषु वेदेषु देवानां च गतं बलम् ॥ २१ ॥&lt;br&gt;&#xA;तदा साक्षाद्धरिः पूर्णो धृत्वा मात्स्यं वपुः पुरम् ।&lt;br&gt;&#xA;नैमित्तिकलयाम्भोधौ युयुधे तेन यज्ञराट् ॥ २२ ॥&lt;br&gt;&#xA;शूलं चिक्षेप हरये शङ्खो दैत्यो महाबलः ।&lt;br&gt;&#xA;स्वचक्रेण हरिः साक्षात्तच्छूलं शतधाकरोत् ॥ २३ ॥&lt;br&gt;&#xA;हरिं तताड शिरसा शङ्खो विष्णुमुरःस्थले ।&lt;br&gt;&#xA;तस्य मूर्द्धप्रहारेण न चचाल परात्परः ॥ २४ ॥&lt;br&gt;&#xA;तदा गदां समादाय मत्स्यरूपधरो हरिः ।&lt;br&gt;&#xA;पृष्ठे जघान तं दैत्यं शङ्खरूपं महाबलम् ॥ २५ ॥&lt;br&gt;&#xA;गदाप्रहारव्यथितः किञ्चिद्‌व्याकुलमानसः ।&lt;br&gt;&#xA;पुनरुत्थाय सर्वेशं मुष्टिना स तताड ह ॥ २६ ॥&lt;br&gt;&#xA;तदा विष्णुः स्वचक्रेण सशृङ्गं तच्छिरो दृढम् ।&lt;br&gt;&#xA;जहार कुपितः साक्षाद्‌भगवान् कमलेक्षणः ॥ २७ ॥&lt;br&gt;&#xA;जित्वा शङ्खं देववरैः सार्धं विष्णुर्व्रजेश्वर ।&lt;br&gt;&#xA;प्रयागमेत्य स हरिर्वेदान् तान् ब्रह्मणे ददौ ॥ २८ ॥&lt;br&gt;&#xA;यज्ञं चकार विधिवत्सर्वदेवगणैः सह ।&lt;br&gt;&#xA;प्रयागं च समाहूय तीर्थराजं चकार ह ॥ २९ ॥&lt;br&gt;&#xA;तत्साक्षादक्षयवटः कृतो लीलातपत्रवत् ।&lt;br&gt;&#xA;मुनिभानुसुतेऽथोर्मिचामरैस्तं विरेजतुः ॥ ३० ॥&lt;br&gt;&#xA;तदैव सर्वतीर्थानि जम्बूद्वीपस्थितानि च ।&lt;br&gt;&#xA;नीत्वा बलिं समाजग्मुस्तीर्थराजाय धीमते ॥ ३१ ॥&lt;br&gt;&#xA;तीर्थराजं च सम्पूज्य नत्वा तीर्थानि सर्वतः ।&lt;br&gt;&#xA;स्वधामानि ययुर्नन्द हरौ देवैर्गते सति ॥ ३२ ॥&lt;br&gt;&#xA;तदै नारदः प्राप्तो मुनीन्द्रः कलहप्रियः ।&lt;br&gt;&#xA;सिंहासने भ्राजमानं तीर्थराजमुवाच ह ॥ ३३ ॥&lt;br&gt;&#xA;श्रीनारद उवाच -&lt;br&gt;&#xA;तीर्थैः प्रपूजितस्त्वं वै तीर्थराज महातपः ।&lt;br&gt;&#xA;तुभ्यं च सर्वतीर्थानि मुख्यानीह बलिं ददुः ॥ ३४ ॥&lt;br&gt;&#xA;व्रजाद्‌वृन्दावनादीनि नागतानीह ते पुरः ।&lt;br&gt;&#xA;तीर्थानां राजराजस्त्वं प्रमत्तैस्तैस्तिरस्कृतः ॥ ३५ ॥&lt;br&gt;&#xA;इति प्रभाष्य तं साक्षाद्‌गते देवर्षिसत्तमे ।&lt;br&gt;&#xA;तीर्थराजस्तदा क्रुद्धो हरिलोकं जगाम ह ॥ ३६ ॥&lt;br&gt;&#xA;नत्वा हरिं परिक्रम्य पुरः स्थित्वा कृताञ्जलिः ।&lt;br&gt;&#xA;सर्वतीर्थैः परिवृतः श्रीनाथं प्राह तीर्थराट् ॥ ३७ ॥&lt;br&gt;&#xA;तीर्थराज उवाच -&lt;br&gt;&#xA;हे देवदेव प्राप्तोऽहं तीर्थराजस्त्वया कृतः ।&lt;br&gt;&#xA;बलिं ददुर्मे तीर्थानि मथुरामण्डलं विना ॥ ३८ ॥&lt;br&gt;&#xA;प्रमत्तैर्व्रजतीर्थैश्च तैरहं तु तिरस्कृतः ।&lt;br&gt;&#xA;तस्मात्तुभ्यं च कथितं प्राप्तोऽहं तव मन्दिरे ॥ ३९ ॥&lt;br&gt;&#xA;श्रीभगवानुवाच -&lt;br&gt;&#xA;धरायां सर्वतीर्थानां त्वं कृतस्तीर्थराण्मया ।&lt;br&gt;&#xA;किन्तु स्वस्य गृहस्यापि न कृतो राट् त्वमेव हि ॥ ४० ॥&lt;br&gt;&#xA;किं त्वं मे मन्दिरं लिप्सुः मत्तवद्‌भाषसे वचः ।&lt;br&gt;&#xA;तीर्थराज गृहं गच्छ शृणु वाक्यं शुभं च मे ॥ ४१ ॥&lt;br&gt;&#xA;मथुरामण्डलं साक्षातन्मन्दिरं मे परात्परम् ।&lt;br&gt;&#xA;लोकत्रयात्परं दिव्यं प्रलयेऽपि न संहृतम् ॥ ४२ ॥&lt;br&gt;&#xA;सन्नन्द उवाच -&lt;br&gt;&#xA;इति श्रुत्वा तीर्थराजो विस्मितोऽभूद्‌गतस्मयः ।&lt;br&gt;&#xA;आगत्य नत्वा सम्पूज्य माथुरं व्रजमण्डलम् ॥ ४३ ॥&lt;br&gt;&#xA;ततः प्रदक्षिणीकृत्य स्वधाम गतवान् पुनः ।&lt;br&gt;&#xA;धराया मानभङ्गार्थं पूर्व मे तत्प्रदर्शितम् ।&lt;br&gt;&#xA;मया तवाग्रे कथितं किं भूयः श्रोतुमिच्छसि ॥ ४४ ॥&lt;br&gt;&#xA;नन्द उवाच -&lt;br&gt;&#xA;धराया मानभङ्गार्थं केन पूर्वं प्रदर्शितम् ।&lt;br&gt;&#xA;एतन्मे वद गोपेश माथुरं व्रजमण्डलम् ॥ ४५ ॥&lt;br&gt;&#xA;सन्नन्द उवाच -&lt;br&gt;&#xA;आदौ वाराहकल्पेऽस्मिन् हरिर्वाराहरूपधृक् ।&lt;br&gt;&#xA;रसातलात्समुद्धृत्य गां बभौ दंष्ट्रया प्रभुः ॥ ४६ ॥&lt;br&gt;&#xA;गच्छन्तं वारिवृन्देषु भगवन्तं रमेश्वरम् ।&lt;br&gt;&#xA;दंष्ट्राग्रे शोभिता पृथ्वी प्राह देवं जनार्दनम् ॥ ४७ ॥&lt;br&gt;&#xA;धरोवाच -&lt;br&gt;&#xA;देव कुत्र स्थले त्वं वै स्थापनां मे करिष्यसि ।&lt;br&gt;&#xA;जलपूर्णं जगत्सर्वं दृश्यते वद हे प्रभो ॥ ४८ ॥&lt;br&gt;&#xA;वाराह उवाच -&lt;br&gt;&#xA;यदा वृक्षाः प्रदृष्टा हि भवन्त्युद्वेगता जले ।&lt;br&gt;&#xA;तदा ते स्थापना भूयात्पश्यन्ती गच्छ भूरुहान् ॥ ४९ ॥&lt;br&gt;&#xA;धरोवाच -&lt;br&gt;&#xA;स्थावराणां तु रचना ममोपरि समास्थिता ।&lt;br&gt;&#xA;अन्यास्ति किं वा धरणी त्वहं हि धारणामयी ॥ ५० ॥&lt;br&gt;&#xA;सन्नन्द उवाच -&lt;br&gt;&#xA;वदन्तीत्थं ददर्शाग्रे जले वृक्षान् मनोहरान् ।&lt;br&gt;&#xA;वीक्ष्य पृथ्वी हरिं प्राह सर्वतो विगतविस्मया ॥ ५१ ॥&lt;br&gt;&#xA;धरोवाच -&lt;br&gt;&#xA;देव कस्मिंस्थले वृक्षाः सन्ति ह्येते सपल्लवाः ।&lt;br&gt;&#xA;इदं मनसि मे चित्रं वद यज्ञपते प्रभो ॥ ५२ ॥&lt;br&gt;&#xA;वाराह उवाच -&lt;br&gt;&#xA;माथुरं मण्डलं दिव्यं दृश्यतेऽग्रे नितम्बिनि ।&lt;br&gt;&#xA;गोलोकभूमिसंयुक्तं प्रलयेऽपि न संहृतम् ॥ ५३ ॥&lt;br&gt;&#xA;सन्नन्द उवाच -&lt;br&gt;&#xA;तच्छ्रुत्वा विस्मिता पृथ्वी गतमाना बभूव ह ।&lt;br&gt;&#xA;तस्मान्नन्द महाबाहो व्रजोऽयं सर्वतोऽधिकः ॥ ५४ ॥&lt;br&gt;&#xA;श्रुत्वेदं व्रजमाहात्म्यं जीवन्मुक्तो भवेन्नरः ।&lt;br&gt;&#xA;तीर्थराजात्परं विद्धि माथुरं व्रजमण्डलम् ॥ ५५ ॥&lt;br&gt;&#xA;इति श्रीगर्गसंहितायां वृन्दावनखण्डे नारदबहुलाश्व संवादे&lt;br&gt;&#xA;वृन्दावन आगमनोद्योगवर्णनं नाम प्रथमोऽध्यायः ॥ १ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/02/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - द्वितीयोऽध्यायः&lt;br&gt;&#xA;गिरिराजोत्पत्तिकथनम् -&lt;/p&gt;&#xA;&lt;p&gt;नन्द उवाच -&lt;br&gt;&#xA;हे सन्नन्द महाप्राज्ञ सर्वज्ञोऽसि बहुश्रुतः ।&lt;br&gt;&#xA;व्रजमन्दलमाहात्म्यं वदतस्ते मुखाच्छ्रुतम् ॥ १ ॥&lt;br&gt;&#xA;गिरिर्गोवर्धनो नाम तस्योत्पत्तिञ्च मे वद ।&lt;br&gt;&#xA;कस्मादेनं गिरिवरं गिरिराजं वदन्ति हि ॥ २ ॥&lt;br&gt;&#xA;यमुनेयं नदी साक्षात्कस्मात्लोकात्समागताः ।&lt;br&gt;&#xA;तन्माहात्म्यं च वद मे त्वमसि ज्ञानिनां वरः ॥ ३ ॥&lt;br&gt;&#xA;सन्नन्द उवाच -&lt;br&gt;&#xA;एकदा हस्तिनपुरे भीष्मं धर्मभृतां वरम् ।&lt;br&gt;&#xA;पप्रच्छ पाण्डुरित्थं तं जनानां चानुशृण्वताम् ॥ ४ ॥&lt;br&gt;&#xA;परिपूर्णतमः साक्षाच्छ्रीकृष्णो भगवान् स्वयम् ।&lt;br&gt;&#xA;असङ्ख्यब्रह्माण्डपतिः गोलोकाधिपतिः प्रभुः ॥ ५ ॥&lt;br&gt;&#xA;भुवो भारावताराय गच्छन् देवो जनार्दनः ।&lt;br&gt;&#xA;राधां प्राह प्रिये भीरु गच्छ त्वमपि भूतले ॥ ६ ॥&lt;br&gt;&#xA;राधोवाच -&lt;br&gt;&#xA;यत्र वृन्दावनं नास्ति न यत्र यमुना नदी ।&lt;br&gt;&#xA;यत्र गोवर्धनो नास्ति तत्र मे न मनःसुखम् ॥ ७ ॥&lt;br&gt;&#xA;सन्नन्द उवाच -&lt;br&gt;&#xA;वेदनागक्रोशभूमिं स्वधाम्नः श्रीहरिः स्वयम् ।&lt;br&gt;&#xA;गोवर्धनं च यमुनां प्रेषयामास भूपरि ॥ ८ ॥&lt;br&gt;&#xA;वेदनागक्रोशभूमिः सापि चात्र समागता ।&lt;br&gt;&#xA;चतुर्विंशद्‌वनैर्युक्ता सर्वलोकैश्च वन्दिता ॥ ९ ॥&lt;br&gt;&#xA;भारतात्पश्चिमदिशि शाल्मलीद्वीपमध्यतः ।&lt;br&gt;&#xA;गोवर्धनो जन्म लेभे पत्न्यां द्रोणाचलस्य च ॥ १० ॥&lt;br&gt;&#xA;गोवर्धनोपरि सुराः पुष्पवर्षं प्रचक्रिरे ।&lt;br&gt;&#xA;हिमालयसुमेर्वाद्याः शैलाः सर्वे समागताः ॥ ११ ॥&lt;br&gt;&#xA;नत्वा प्रदक्षिणीकृत्य पूजां कृत्वा विधानतः ।&lt;br&gt;&#xA;गोवर्धनस्य परमां स्तुतिं चक्रुर्महाद्रयः ॥ १२ ॥&lt;br&gt;&#xA;शैला ऊचुः -&lt;br&gt;&#xA;त्वं साक्षात्कृष्णचन्द्रस्य परिपूर्णतमस्य च ।&lt;br&gt;&#xA;गोलोके गोगणैर्युक्ते गोपीगोपालसंयुते ॥ १३ ॥&lt;br&gt;&#xA;त्वं हि गोवर्धनो नाम वृन्दारण्ये विराजसे ।&lt;br&gt;&#xA;त्वन्नो गिरीणां सर्वेषां गिरिराजोऽसि साम्प्रतम् ॥ १४ ॥&lt;br&gt;&#xA;नमो वृन्दावनाङ्काय तुभ्यं गोलोकमौलिने ।&lt;br&gt;&#xA;पूर्णब्रह्मातपत्राय नमो गोवर्धनाय च ॥ १५ ॥&lt;br&gt;&#xA;सन्नन्द उवाच -&lt;br&gt;&#xA;इति स्तुत्वाथ गिरयो जग्मुः स्वं स्वं गृहं ततः ।&lt;br&gt;&#xA;शैलो गिरिवरः साक्षाद्‌गिरिराज इति स्मृतः ॥ १६ ॥&lt;br&gt;&#xA;एकदा तीर्थयायी च पुलस्त्यो मुनिसत्तमः ।&lt;br&gt;&#xA;द्रोणाचलसुतं श्यामं गिरिं गोवर्धनं वरम् ॥ १७ ॥&lt;br&gt;&#xA;माधवीलतिकापुष्पं पलभारसमन्वितम् ।&lt;br&gt;&#xA;निर्झरैर्नादितं शान्तं कन्दरामङ्गलायनम् ॥ १८ ॥&lt;br&gt;&#xA;तपोयोग्यं रत्नमयं शतशृङ्गं मनोहरम् ।&lt;br&gt;&#xA;चित्रधातुविचित्राङ्गं सटङ्कं पक्षिसङ्कुलम् ॥ १९ ॥&lt;br&gt;&#xA;मृगैः शाखामृगैर्व्याप्तं मयूरध्वनिमण्डितम् ।&lt;br&gt;&#xA;मुक्तिप्रदं मुमुक्षूणां तं ददर्श महामुनिः ॥ २० ॥&lt;br&gt;&#xA;तल्लिप्सुर्मुनिशार्दूलो द्रोणपार्श्वं समागतः ।&lt;br&gt;&#xA;पूजितो द्रोणगिरिणा पुलस्त्यः प्राह तं गिरिम् ॥ २१ ॥&lt;br&gt;&#xA;पुलस्त्य उवाच -&lt;br&gt;&#xA;हे द्रोण त्वं गिरिन्द्रोऽसि सर्वदेवैश्च पूजितः ।&lt;br&gt;&#xA;दिव्यौषधिसमायुक्तः सदा जीवनदो नृणाम् ॥ २२ ॥&lt;br&gt;&#xA;अर्थी तवान्तिके प्राप्तः काशीस्थोऽहं महामुनिः ।&lt;br&gt;&#xA;गोवर्धनं सुतं देहि नान्यैर्मेऽत्र प्रयोजनम् ॥ २३ ॥&lt;br&gt;&#xA;विश्वेश्वरस्य देवस्य काशीनाम्ना महापुरी ।&lt;br&gt;&#xA;यत्र पापी मृतः सद्यः परं मोक्षं प्रयाति हि ॥ २४ ॥&lt;br&gt;&#xA;यत्र गङ्गाऽऽगता साक्षाद्‌विश्वनाथोऽपि यत्र वै ।&lt;br&gt;&#xA;तत्रैव स्थापयिष्यामि जातोऽयं मे मनोरथः ॥ २६ ॥&lt;br&gt;&#xA;सन्नन्द उवाच -&lt;br&gt;&#xA;पुलस्त्यवचनं श्रुत्वा स्वसुतस्नेहविह्वलः ।&lt;br&gt;&#xA;अश्रुपूर्णो द्रोणगिरिस्तं मुनिं वाक्यमब्रवीत् ॥ २७ ॥&lt;br&gt;&#xA;द्रोण उवाच -&lt;br&gt;&#xA;पुत्रस्नेहाकुलोऽहं वै पुत्रो मेऽयमतिप्रियः ।&lt;br&gt;&#xA;ते शापभयभीतोऽहं वदाम्येनं महामुने ॥ २८ ॥&lt;br&gt;&#xA;हे पुत्र गच्छ मुनिना भारते कर्मके शुभे ।&lt;br&gt;&#xA;त्रैवर्ग्यं लभ्यते यत्र नृभिर्मोक्षमपि क्षणात् ॥ २९ ॥&lt;br&gt;&#xA;गोवर्धन उवाच -&lt;br&gt;&#xA;मुने कथं मां नयसि लम्बितं योजनाष्टकम् ।&lt;br&gt;&#xA;योजनद्वयमुच्चाङ्गं पञ्चयोजनविस्तृतम् ॥ ३० ॥&lt;br&gt;&#xA;पुलस्त्य उवाच -&lt;br&gt;&#xA;उपविश्य करे मे त्वं गच्छ पुत्र यथासुखम् ।&lt;br&gt;&#xA;वाहयामि करे त्वां वै यावत्काशीं समागतः ॥ ३१ ॥&lt;br&gt;&#xA;गोवर्धन उवाच -&lt;br&gt;&#xA;मुने यत्र स्थले भूम्यां स्थापनां मे करिष्यसि ।&lt;br&gt;&#xA;करिष्यामि न चोत्थानं तद्‌भूम्याः शपथो मम ॥ ३२ ॥&lt;br&gt;&#xA;पुलस्त्य उवाच -&lt;br&gt;&#xA;अहमाशाल्मलिद्वीपान् मर्यादीकृत्य कौसलम् ।&lt;br&gt;&#xA;न स्थापनां करिष्यामि शपथस्तेऽपि मे पथि ॥ ३३ ॥&lt;br&gt;&#xA;सन्नन्द उवाच -&lt;br&gt;&#xA;मुनेः करतले तस्मिन्नारुरोह महाचलः ।&lt;br&gt;&#xA;प्रणम्य पितरं द्रोणमश्रुपूर्णाकुलेक्षणः ॥ ३४ ॥&lt;br&gt;&#xA;मुनिस्तं दक्षिणकरे धृत्वा गच्छन् शनैः शनैः ।&lt;br&gt;&#xA;स्वतेजो दर्शयन् नॄणां प्राप्तोऽभूद्‌व्रजमण्डले ॥ ३५ ॥&lt;br&gt;&#xA;जातिस्मरो गिरिस्तत्र प्राहेदं पथि चिन्तयन् ।&lt;br&gt;&#xA;परिपूर्णतमः साक्षाच्छ्रीकृष्णो भगवान् स्वयम् ॥ ३६ ॥&lt;br&gt;&#xA;अखण्डब्रह्माण्डपतिर्व्रजेऽत्रावतरिष्यति ।&lt;br&gt;&#xA;बाललीलां च कैशोरीं चेष्टां गोपालबालकैः ॥ ३७ ॥&lt;br&gt;&#xA;दानलीलां मानलीलां हरिरत्र करिष्यति ।&lt;br&gt;&#xA;तस्मान्मया न गन्तव्यं भूमिश्चेयं कलिन्दजा ॥ ३८ ॥&lt;br&gt;&#xA;गोलोकाद्‌राधया सार्धं श्रीकृष्णोऽत्रागमिष्यति ।&lt;br&gt;&#xA;कृतकृत्यो भविष्यामि कृत्वा तद्दर्शनं परम् ॥ ३९ ॥&lt;br&gt;&#xA;एवं विचार्य मनसा भूरि भारं ददौ करे ।&lt;br&gt;&#xA;तदा मुनिश्च श्रान्तोऽभूद्‌भूतपूर्वं गतस्मृतिः ॥ ४० ॥&lt;br&gt;&#xA;करादुत्तार्य तं शैलं निधाय व्रजमण्डले ।&lt;br&gt;&#xA;लघुशङ्काजयार्थं हि गतोऽभूद्‌भारपीडितः ॥ ४१ ॥&lt;br&gt;&#xA;कृत्वा शौचं जले स्नात्वा पुलस्त्यो मुनिसत्तमः ।&lt;br&gt;&#xA;उत्तिष्ठेति मुनिः प्राह गिरिं गोवर्धनं परम् ॥ ४२ ॥&lt;br&gt;&#xA;नोत्थितं भूरिभाराढ्यं कराभ्यां तं महामुनिः ।&lt;br&gt;&#xA;स्वतेजसा बलेनापि गृहीतुमुपचक्रमे ॥ ४३ ॥&lt;br&gt;&#xA;मुनिना सङ्गृहीतोऽपि गिरिराजो गिराऽऽर्द्रया ।&lt;br&gt;&#xA;न चलालाङ्गुलिं किञ्चित् तदपि द्रोणनन्दनः ॥ ४४ ॥&lt;br&gt;&#xA;सन्नन्द उवाच -&lt;br&gt;&#xA;गच्छ गच्छ गिरिश्रेष्ठ भारं मा कुरु मा कुरु ।&lt;br&gt;&#xA;मया ज्ञातोऽसि रुष्टस्त्वमभिप्रायं वदाशु मे ॥ ४५ ॥&lt;br&gt;&#xA;गोवर्धन उवाच -&lt;br&gt;&#xA;मुनेऽत्र मे न दोषोऽस्ति त्वया मे स्थापना कृता ।&lt;br&gt;&#xA;करिष्यामि न चोत्थानं पूर्वं मे शपथः कृतः ॥ ४६ ॥&lt;br&gt;&#xA;सन्नन्द उवाच -&lt;br&gt;&#xA;पुलस्त्यो मुनिशार्दूलः क्रोधात् प्रचलितेन्द्रियः ।&lt;br&gt;&#xA;स्फुरदोष्ठो द्रोणपुत्रं शशाप विगतोद्यमः ॥ ४७ ॥&lt;br&gt;&#xA;सन्नन्द उवाच -&lt;br&gt;&#xA;गिरे त्वयातिधृष्टेन न कृतो मे मनोरथः ।&lt;br&gt;&#xA;तस्मात्तु तिलमात्रं हि नित्यं त्वं क्षीणतां व्रज ॥ ४८ ॥&lt;br&gt;&#xA;सन्नन्द उवाच -&lt;br&gt;&#xA;काशीं गते पुलस्त्यर्षावयं गोवर्धनो गिरिः ।&lt;br&gt;&#xA;नित्यं सङ्क्षीयते नन्द तिलमात्रं दिने दिने ॥ ४९ ॥&lt;br&gt;&#xA;यावद्‌भागीरथी गङ्गा यावद्‌गोवर्धनो गिरिः ।&lt;br&gt;&#xA;तावत्कलेः प्रभावस्तु भविष्यति न कर्हिचित् ॥ ५० ॥&lt;br&gt;&#xA;गोवर्धनस्य प्रकटं चरित्रं&lt;br&gt;&#xA;नृणां महापापहरं पवित्रम् ।&lt;br&gt;&#xA;मया तवाग्रे कथितं विचित्रं&lt;br&gt;&#xA;सुमुक्तिदं कौ रुचिरं न चित्रम् ॥ ५१ ॥&lt;br&gt;&#xA;इति श्रीगर्गसंहितायां वृन्दावनखण्डे नारदबहुलाश्वसंवादे&lt;br&gt;&#xA;गिरिराजोत्पत्तिकथनं नाम द्वितीयोऽध्यायः ॥ २ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/03/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - तृतीयोऽध्यायः&lt;br&gt;&#xA;गिरिराजोत्पत्तिकथनम् -&lt;/p&gt;&#xA;&lt;p&gt;सन्नन्द उवाच -&lt;br&gt;&#xA;गोलोके हरिणाऽऽज्ञप्ता कालिन्दी सरितां वरा ।&lt;br&gt;&#xA;कृष्णं प्रदक्षिणीकृत्य गन्तुमभ्युद्यताभवत् ॥ १ ॥&lt;br&gt;&#xA;तदैव विरजा साक्षाद्‌गङ्गा ब्रह्मद्रवोद्‌भवा ।&lt;br&gt;&#xA;द्वे नद्यौ यमुनायां तु सम्प्रलीने बभूवतुः ॥ २ ॥&lt;br&gt;&#xA;परिपूर्णतमां कृष्णां तस्मात् कृष्णस्य नन्दराट् ।&lt;br&gt;&#xA;परिपूर्णतमस्यापि पट्टराज्ञीं विदुर्जनाः ॥ ३ ॥&lt;br&gt;&#xA;ततो वेगेन महता कालिन्दी सरितां वरा ।&lt;br&gt;&#xA;बिभेद विरजावेगं निकुञ्जद्वारनिर्गता ॥ ४ ॥&lt;br&gt;&#xA;असङ्ख्यब्रह्माण्डचयं स्पृष्ट्वा ब्रह्मद्रवं गता ।&lt;br&gt;&#xA;भिन्दन्ती तज्जलं दीर्घं स्ववेगेन महानदी ॥ ५ ॥&lt;br&gt;&#xA;वामपादाङ्गुष्ठनखभिन्नब्रह्माण्डमस्तके ।&lt;br&gt;&#xA;श्रीवामनस्य विवरे ब्रह्मद्रवसमाकुले ॥ ६ ॥&lt;br&gt;&#xA;तस्मिन् श्रीगङ्गया सार्धं प्रविष्टाऽभूत्सरिद्वरा ।&lt;br&gt;&#xA;वैकुण्ठं चाजितपदं सम्प्राप्य ध्रुवमण्डले ॥ ७ ॥&lt;br&gt;&#xA;ब्रह्मलोकमभिव्याप्य पतन्ती ब्रह्ममण्डलात् ।&lt;br&gt;&#xA;ततः सुराणां शतशो लोकाल्लोकं जगाम ह ॥ ८ ॥&lt;br&gt;&#xA;ततः पपात वेगेन सुमेरुगिरिमूर्धनि ।&lt;br&gt;&#xA;गिरिकूटानतिक्रम्य भित्त्वा गण्डशिलातटान् ॥ ९ ॥&lt;br&gt;&#xA;सुमेरोर्दक्षिणदिशं गन्तुमभ्युदिताभवत् ।&lt;br&gt;&#xA;ततः श्रीयमुना साक्षाच्छ्रीगङ्गायां विनिर्गता ॥ १० ॥&lt;br&gt;&#xA;गङ्गा तु प्रययौ शैलं हिमवन्तं महानदी ।&lt;br&gt;&#xA;कृष्णा तु प्रययौ शैलं कलिन्दं प्राप्य सा तदा ॥ ११ ॥&lt;br&gt;&#xA;कालिन्दीति समाख्याता कालिन्दप्रभवा यदा ।&lt;br&gt;&#xA;कलिन्दगिरिसानूनां गण्डशैलतटान् दृढान् ॥ १२ ॥&lt;br&gt;&#xA;भित्त्वा लुठन्ती भूखण्डे कृष्णा वेगवती सती ।&lt;br&gt;&#xA;देशान्पुनन्ती कालिन्दी प्राप्तवान् खाण्डवे वने ॥ १३ ॥&lt;br&gt;&#xA;परिपूर्णतमं साक्षाच्छ्रीकृष्णं वरमिच्छती ।&lt;br&gt;&#xA;धृत्वा वपुः परं दिव्यं तपस्तेपे कलिन्दजा ॥ १४ ॥&lt;br&gt;&#xA;पित्रा विनिर्मिते गेहे जलेऽद्यापि समाश्रिता ।&lt;br&gt;&#xA;ततो वेगेन कालिन्दी प्राप्ताभूद्‌व्रजमण्डले ॥ १५ ॥&lt;br&gt;&#xA;वृन्दावनसमीपे च मथुरानिकटे शुभे ।&lt;br&gt;&#xA;श्रीमहावनपार्श्वे च सैकते रमणस्थले ॥ १६ ॥&lt;br&gt;&#xA;श्रीगोकुले च यमुना यूथीभूत्वातिसुन्दरी ।&lt;br&gt;&#xA;श्रीकृष्णचन्द्ररासार्थं निजवासं चकार ह ॥ १७ ॥&lt;br&gt;&#xA;अथो व्रजाद्‌व्रजन्ती सा व्रजविक्षेपविह्वला ।&lt;br&gt;&#xA;प्रेमानन्दाश्रुसंयुक्ता भूत्वा पश्चिमवाहिनी ॥ १८ ॥&lt;br&gt;&#xA;ततस्त्रिवारं वेगेन नत्वाथो व्रजमण्डले ।&lt;br&gt;&#xA;देशान् पुनन्ती प्रययौ प्रयागं तीर्थसत्तमम् ॥ १९ ॥&lt;br&gt;&#xA;पुनः श्रीगङ्गया सार्धं क्षीराब्धिं सा जगाम ह ।&lt;br&gt;&#xA;देवाः सुवर्षं पुष्पाणां चक्रुर्दिवि जयध्वनिम् ॥ २० ॥&lt;br&gt;&#xA;कृष्णा श्रीयमुना साक्षात् कालिन्दी सरितां वरा ।&lt;br&gt;&#xA;समुद्रमेत्य श्रीगङ्गां प्राह गद्‌गदया गिरा ॥ २१ ॥&lt;br&gt;&#xA;यमुनोवाच -&lt;br&gt;&#xA;हे गङ्गे त्वं तु धन्याऽसि सर्वब्रह्माण्डपावनी ।&lt;br&gt;&#xA;कृष्णपादाब्जसम्भूता सर्वलोकैकवन्दिता ॥ २२ ॥&lt;br&gt;&#xA;ऊर्ध्वं यामि हरेर्लोकं गच्छ त्वमपि हे शुभे ।&lt;br&gt;&#xA;त्वत्समानं हि दिव्यं च न भूतं न भविष्यति ॥ २३ ॥&lt;br&gt;&#xA;गङ्गोवाच -&lt;br&gt;&#xA;सर्वतीर्थमयी गङ्गा तस्मात्त्वां प्रणमाम्यहम् ।&lt;br&gt;&#xA;यत्किञ्चिद्वा प्रकथितं तत्क्षमस्व सुमङ्गले ॥ २४ ॥&lt;br&gt;&#xA;हे कृष्णे त्वं तु धन्याऽसि सर्वब्रह्माण्डपावनी ।&lt;br&gt;&#xA;कृष्णवामांससम्भूता परमानन्दरूपिणी ॥ २५ ॥&lt;br&gt;&#xA;परिपूर्णतमा साक्षात्सर्वलोकैकवन्दिता ।&lt;br&gt;&#xA;परिपूर्णतमस्यापि श्रीकृष्णस्य महात्मनः ॥ २६ ॥&lt;br&gt;&#xA;पट्टराज्ञीं परां कृष्णे कृष्णां त्वां प्रणमाम्यहम् ।&lt;br&gt;&#xA;तीर्थैर्देवैर्दुर्लभा त्वं गोलोकेऽपि च दुर्घटा ॥ २७ ॥&lt;br&gt;&#xA;अहं यास्यामि पातालं श्रीकृष्णस्याज्ञया शुभे ।&lt;br&gt;&#xA;त्वद्वियोगातुराऽहं वै पानं कर्तुं न च क्षमा ॥ २८ ॥&lt;br&gt;&#xA;यूथीभूत्वा भविष्यामि श्रीव्रजे रासमण्डले ।&lt;br&gt;&#xA;यत्किञ्चिन्मे प्रकथितं तत्क्षमस्व हरिप्रिये ॥ २९ ॥&lt;br&gt;&#xA;इत्थं परस्परं नत्वा द्वे नद्यौ ययतुर्द्रुतम् ।&lt;br&gt;&#xA;लोकान् पवित्रीकुर्वन्ती पाताले स्वःसरिद्‌गता ॥ ३० ॥&lt;br&gt;&#xA;सापि भोगवतीनाम्ना बभौ भोगवतीवने ।&lt;br&gt;&#xA;यज्जलं सत्रिनयनः शेषो मूर्ध्ना बिभर्ति हि ॥ ३१ ॥&lt;br&gt;&#xA;अथ कृष्णा सवेगेन भित्त्वा सप्ताधिमण्डलम् ।&lt;br&gt;&#xA;सप्तद्वीपमहीपृष्ठे लुठन्ती वेगवत्तरा ॥ ३२ ॥&lt;br&gt;&#xA;गत्वा स्वर्णमयीं भूमिं लोकालोकाचलं गता ।&lt;br&gt;&#xA;तत्सानुगण्डशैलानां तटं भित्त्वा कलिन्दजा ॥ ३३ ॥&lt;br&gt;&#xA;तन्मूर्ध्नि चोत्पपाताशु स्फारवज्जलधारया ।&lt;br&gt;&#xA;उद्‌गच्छन्ती तदूर्ध्वं सा ययौ स्वर्गं तु नाकिनाम् ॥ ३४ ॥&lt;br&gt;&#xA;आब्रह्मलोकं लोकांस्तानभिव्याप्य हरेः पदम् ।&lt;br&gt;&#xA;ब्रह्माडरन्ध्रं श्रीब्रह्म द्रवयुक्तं समेत्य सा ॥ ३५ ॥&lt;br&gt;&#xA;पुष्पवर्षं प्रवर्षत्सु देवेषु प्रणतेषु च ।&lt;br&gt;&#xA;पुनः श्रीकृष्णगोलोकमारुरोह सरिद्वरा ॥ ३६ ॥&lt;br&gt;&#xA;कलिन्दगिरिनन्दिनीनवचरित्रमेतत् शुभं&lt;br&gt;&#xA;श्रुतं च यदि पाठितं भुवि तनोति सन्मङ्गलम् ।&lt;br&gt;&#xA;जनोऽपि यदि धारयेत्किल पठेच्च यो नित्यशः&lt;br&gt;&#xA;स याति परमं पदं निजनिकुञ्जलीलावृतम् ॥ ३७ ॥&lt;br&gt;&#xA;इति श्रीगर्गसंहितायां वृन्दावनखण्डे नन्दसन्नन्दसंवादे&lt;br&gt;&#xA;कालिन्द्यागमनवर्णनं नाम तृतीयोऽध्यायः ॥ ३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/04/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - चतुर्थोऽध्यायः&lt;br&gt;&#xA;वत्सासुरमोक्षः -&lt;/p&gt;&#xA;&lt;p&gt;सन्नन्दस्य वचः श्रुत्वा गन्तुं नन्दः समुद्यतः ।&lt;br&gt;&#xA;सर्वैर्गोपगणैः सार्धं मुदितोऽभून्महामनाः ॥ १ ॥&lt;br&gt;&#xA;यशोदया च रोहिण्या सर्वगोपीगणैः सह ।&lt;br&gt;&#xA;अश्वै रथैर्वीरजनैर्मण्डितो विप्रमण्डलैः ॥ २ ॥&lt;br&gt;&#xA;गोभिश्च शकटैर्युक्तो वृद्धैर्बालैस्तथानुगैः ।&lt;br&gt;&#xA;गायकैर्गीयमानश्च शङ्खदुन्दुभिनिःस्वनैः ॥ ३ ॥&lt;br&gt;&#xA;पुत्राभ्यां रामकृष्णाभ्यां नन्दराजो महामतिः ।&lt;br&gt;&#xA;रथमारुह्य हे राजन् वनं वृन्दावनं ययौ ॥ ४ ॥&lt;br&gt;&#xA;वृषभानुवरो गोपो गजमारुह्य भार्यया ।&lt;br&gt;&#xA;अङ्के नीत्वा सुतां राधां गीयमानश्च गायकैः ॥ ५ ॥&lt;br&gt;&#xA;मृदङ्गतालवीणानां वेणूनां कलनिःस्वनैः ।&lt;br&gt;&#xA;गोपालगोगणैः सार्धं वृन्दारण्यं जगाम ह ॥ ६ ॥&lt;br&gt;&#xA;उपनन्दास्तथा नन्दाः तथा षड् वृषभानवः ।&lt;br&gt;&#xA;सर्वैः परिकरैः सार्धं जग्मुर्वृन्दावनं वनम् ॥ ७ ॥&lt;br&gt;&#xA;वृन्दावने सम्प्रविश्य गोपाः सर्वे सहानुगाः ।&lt;br&gt;&#xA;घोषान् विधाय वसतीर्वासं चक्रुरितस्ततः ॥ ८ ॥&lt;br&gt;&#xA;सभामण्डपसंयुक्तं सदुर्गं परिखायुतम् ।&lt;br&gt;&#xA;चतुर्योजनविस्तीर्णं सप्तद्वारसमन्वितम् ॥ ९ ॥&lt;br&gt;&#xA;सरोवरैः परिवृतं राजमार्गं मनोहरम् ।&lt;br&gt;&#xA;सहस्रकुञ्जं च पुरं वृषभानुरचीकॢपत् ॥ १० ॥&lt;br&gt;&#xA;श्रीकृष्णो नन्दनगरे वृषभानुपुरेऽर्भकैः ।&lt;br&gt;&#xA;चचार क्रीडनपरो गोपीनां प्रीतिमावहन् ॥ ११ ॥&lt;br&gt;&#xA;अथ वृन्दावने राजन् सर्वगोपालसम्मतौ ।&lt;br&gt;&#xA;बभूवतुर्वत्सपालौ रामकृष्णौ मनोहरौ ॥ १२ ॥&lt;br&gt;&#xA;चारयामासतुर्वत्सान् ग्रामसीम्न्यर्भकैः सह ।&lt;br&gt;&#xA;कालिन्दीनिकटे पुण्ये पुलिने रामकेशवौ ॥ १३ ॥&lt;br&gt;&#xA;निकुञ्जेषु च कुञ्जेषु सम्प्रलीनावितस्ततः ।&lt;br&gt;&#xA;रिङ्‌गमाणौ च कुत्रापि नन्दन्तौ चेरतुर्वने ॥ १४ ॥&lt;br&gt;&#xA;किङ्किणीजालसंयुक्तौ सिञ्चन्मञ्जीरनूपुरौ ।&lt;br&gt;&#xA;नीलपीताम्बरधरौ हारकेयूरभूषितौ ॥ १५ ॥&lt;br&gt;&#xA;क्षेपणैः क्षिपतौ बालैर्वंशीवादनतत्परौ ।&lt;br&gt;&#xA;मुखेन किङ्किणीशब्दं कुर्वद्‌भिर्बालकैश्च तौ ॥ १६ ॥&lt;br&gt;&#xA;धावन्तौ पक्षिभिश्छायां रेजतू रामकेशवौ ।&lt;br&gt;&#xA;मयूरपक्षसंयुक्तौ पुष्पपल्लवभूषितौ ॥ १७ ॥&lt;br&gt;&#xA;एकदा वत्सवृन्देषु प्राप्तं वत्सासुरं नृप ।&lt;br&gt;&#xA;कंसप्रणोदितं ज्ञात्वा शनैस्तत्र जगाम ह ॥ १८ ॥&lt;br&gt;&#xA;धावन् गोपेषु सर्वत्र लाङ्गूलं चालयन्मुहुः ।&lt;br&gt;&#xA;दैत्यः पश्चिमपादाभ्यां हरिमंसे तताड ह ॥ १९ ॥&lt;br&gt;&#xA;पलायितेषु बालेषु कृष्णस्तं पादयोर्द्वयोः ।&lt;br&gt;&#xA;गृहीत्वा भ्रामयित्वाश्च पातयामास भूतले ॥ २० ॥&lt;br&gt;&#xA;पुनर्नीत्वा कराभ्यां तं कपित्थे प्राहिणोद् हरिः ।&lt;br&gt;&#xA;तदा मृत्युं गते दैत्ये कपित्थोऽपि महाद्रुमः ॥ २१ ॥&lt;br&gt;&#xA;कपित्थान् पातयामास तदद्‌भुतमिवाभवत् ।&lt;br&gt;&#xA;विस्मितेषु च बालेषु साधु साध्विति वादिषु ॥ २२ ॥&lt;br&gt;&#xA;दिवि देवा जयारावैः पुष्पवर्षं प्रचक्रिरे ।&lt;br&gt;&#xA;तद्दैत्यस्य महज्ज्योतिः कृष्णे लीनं बभूव ह ॥ २३ ॥&lt;br&gt;&#xA;श्रीबहुलाश्व उवाच -&lt;br&gt;&#xA;अहो पूर्वं सुकृतकृत्कोऽयं वत्सासुरो मुने ।&lt;br&gt;&#xA;श्रीकृष्णे लीनतां प्राप्तः श्रीप्रपूर्णे परात्परे ॥ २४ ॥&lt;br&gt;&#xA;श्रीनारद उवाच -&lt;br&gt;&#xA;मुरुपुत्रो महादैत्यः प्रमीलो नाम देवजित् ।&lt;br&gt;&#xA;वसिष्ठस्याश्रमे प्राप्तो नन्दिनीं गां ददर्श ह ॥ २५ ॥&lt;br&gt;&#xA;तल्लिप्सुर्ब्राह्मणो भूत्वा ययाचे गां मनोहराम् ।&lt;br&gt;&#xA;तूष्णीं स्थिते गौरुवाच वसिष्ठे दिव्यदर्शने ॥ २६ ॥&lt;br&gt;&#xA;नन्दिनी उवाच -&lt;br&gt;&#xA;मुनीनां गां समाहर्तुं भूत्वा विप्रः समागतः ।&lt;br&gt;&#xA;दैत्योऽसि मुरुजस्तस्माद्‌गोवत्सो भव दुर्मते ॥ २७ ॥&lt;br&gt;&#xA;श्रीनारद उवाच -&lt;br&gt;&#xA;तदैव वत्सरूपोऽभून्मुरुपुत्रो महासुरः ।&lt;br&gt;&#xA;वसिष्ठं गां परिक्रम्य नत्वा त्राहीत्युवाच ह ॥ २८ ॥&lt;br&gt;&#xA;गौरुवाच -&lt;br&gt;&#xA;द्वापरान्ते महादैत्य वृन्दारण्ये यदा तव ।&lt;br&gt;&#xA;गोवत्सेषु गतस्यापि तदा मुक्तिर्भविष्यति ॥ २९ ॥&lt;br&gt;&#xA;श्रीनारद उवाच -&lt;br&gt;&#xA;परिपूर्णतमे साक्षाच्छ्रीकृष्णे पतितपावने ।&lt;br&gt;&#xA;तस्मात् वत्सासुरो दैत्यो लीनोऽभूत् न हि विस्मयः ॥ ३० ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;वत्सासुरमोक्षो नाम चतुर्थोऽध्यायः ॥ ४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/05/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - पञ्चमोऽध्यायः&lt;br&gt;&#xA;बकासुरमोक्षः -&lt;/p&gt;&#xA;&lt;p&gt;एकदा चारयन् वत्सान् सरामो बालकैर्हरिः ।&lt;br&gt;&#xA;यमुनानिकटे प्राप्तं बकं दैत्यं ददर्श ह ॥ १ ॥&lt;br&gt;&#xA;श्वेतपर्वतसङ्काशो बृहत्पादो घनध्वनिः ।&lt;br&gt;&#xA;पलायितेषु बालेषु वज्रतुण्डोऽग्रसद्धरिम् ॥ २ ॥&lt;br&gt;&#xA;रुदन्तो बालकाः सर्वे गतप्राणा इवाभवन् ।&lt;br&gt;&#xA;हाहाकारं तदा कृत्वा देवाः सर्वे समागताः ॥ ३ ॥&lt;br&gt;&#xA;इन्द्रो वज्रं तदा नीत्वा तं तताड महाबलम् ।&lt;br&gt;&#xA;तेन घातेन पतितो न ममार समुत्थितः ॥ ४ ॥&lt;br&gt;&#xA;ब्रह्मापि ब्रह्मदण्डेन तं तताड महाबकम् ।&lt;br&gt;&#xA;तेन घातेन पतितो मूर्छितो घटिकाद्वयम् ॥ ५ ॥&lt;br&gt;&#xA;विधुन्वन् स्वतनुं वेगातज्जृम्भितः पुनरुत्थितः ।&lt;br&gt;&#xA;न ममार तदा दैत्यो जगर्ज घनवद्‌बली ॥ ६ ॥&lt;br&gt;&#xA;त्रिलोचनस्त्रिशूलेन तं जघान महासुरम् ।&lt;br&gt;&#xA;छिन्नैकपक्षो दैत्योऽपि न मृतोऽतिभयङ्करः ॥ ७ ॥&lt;br&gt;&#xA;वायव्यास्त्रेण वायुस्तं सञ्जघान बकमतः ।&lt;br&gt;&#xA;उच्चचाल बकस्तेन पुनस्तत्र स्थितोऽभवत् ॥ ८ ॥&lt;br&gt;&#xA;यमस्तं यमदण्डेन ताडयामास चाग्रतः ।&lt;br&gt;&#xA;तेन दण्डेन न मृतो बको वै चण्डविक्रमः ॥ ९ ॥&lt;br&gt;&#xA;दण्डोऽपि भग्नतां प्रागात् स क्षतो नाभवद् बकः ।&lt;br&gt;&#xA;तदैव चाग्रतः प्राप्तश्चण्डांशुश्चण्डविक्रमः ॥ १० ॥&lt;br&gt;&#xA;शतबाणैर्बकं दैत्यं सञ्जघान धनुर्धरः ।&lt;br&gt;&#xA;तीक्ष्णैः पक्षगतैर्बाणैर्न ममार बकस्ततः ॥ ११ ॥&lt;br&gt;&#xA;धनदस्तं च खड्गेन सुतीक्ष्णेन जघान ह ।&lt;br&gt;&#xA;छिन्नद्वितीयपक्षोऽभूतन्न मृतो दैत्यपुङ्गवः ॥ १२ ॥&lt;br&gt;&#xA;नीहारास्त्रेण तं सोमः सञ्जघान महाबकम् ।&lt;br&gt;&#xA;शीतार्त्तो मूर्छितो दैत्यो न मृतः पुनरुत्थितः ॥ १३ ॥&lt;br&gt;&#xA;आग्नेयास्त्रेण तं ह्यग्निः सन्तताड महाबकम् ।&lt;br&gt;&#xA;भस्मरोमाभवद्दैत्यो न ममार महाखलः ॥ १४ ॥&lt;br&gt;&#xA;अपां पतिस्तं पाशेन बद्ध्वा कौ विचकर्ष ह ।&lt;br&gt;&#xA;कर्षणात्स महापापः छिन्नोऽभूतन्न मृतश्च वै ॥ १५ ॥&lt;br&gt;&#xA;तताड गदया तं वै भद्रकाली तरस्विनी ।&lt;br&gt;&#xA;मूर्छितस्तत् प्रहारेण परं कश्मलतां ययौ ॥ १६ ॥&lt;br&gt;&#xA;क्षतमूर्धा समुत्थाय विधुन्वन् स्वतनुं पुनः ।&lt;br&gt;&#xA;जगर्ज घनवद्‌वीरो बको दैत्यो महाखलः ॥ १७ ॥&lt;br&gt;&#xA;तदा शक्तिधरः शक्तिं तस्मै चिक्षेप सत्वरः ।&lt;br&gt;&#xA;तयैकपादो भग्नोऽभून्न मृतः पक्षिणां वरः ॥ १८ ॥&lt;br&gt;&#xA;तदा क्रोधेन सहसा धावन् दैत्यस्तडित्स्वनः ।&lt;br&gt;&#xA;देवान् विद्रावयामास स्वचञ्च्वा तीक्ष्णतुण्डया ॥ १९ ॥&lt;br&gt;&#xA;अग्रे पलायितान् देवानन्वधावद्‌बकोऽम्बरे ।&lt;br&gt;&#xA;पुनस्तत्र गतो दैत्यो नादयन्मण्डलं दिशाम् ॥ २० ॥&lt;br&gt;&#xA;तदा देवर्षयः सर्वे सर्वे ब्रह्मर्षयो द्विजाः ।&lt;br&gt;&#xA;श्रीनन्दनन्दनायाशु सफलां चाशिषं ददुः ॥ २१ ॥&lt;br&gt;&#xA;तदैव कृष्णस्तन्मध्ये ततान वपुरुज्ज्वलम् ।&lt;br&gt;&#xA;चच्छर्द कृष्णं सहसा क्षतकण्ठो महाबकः ॥ २२ ॥&lt;br&gt;&#xA;पुनः कृष्णं समाहर्तुं तीक्ष्णया तुण्डयाऽगतम् ।&lt;br&gt;&#xA;पुच्छे गृहीत्वा तं कृष्णः पोथयामास भूतले ॥ २३ ॥&lt;br&gt;&#xA;पुनरुत्थाय तुण्डं स्वं प्रसार्य्यावस्थितं बकम् ।&lt;br&gt;&#xA;ददार तुण्डे हस्ताभ्यां कृष्णः शाखां गजो यथा ॥ २४ ॥&lt;br&gt;&#xA;तदा मृतस्य दैतस्य ज्योतिः कृष्णे समाविशत् ।&lt;br&gt;&#xA;देवता ववृषुः पुष्पैः जयारावैः समन्विताः ॥ २५ ॥&lt;br&gt;&#xA;गोपाला विस्मिताः सर्वे कृष्णं संश्लिष्य सर्वतः ।&lt;br&gt;&#xA;ऊचुस्त्वं कुशलीभूतो मुक्तो मृत्युमुखात्सखे ॥ २६ ॥&lt;br&gt;&#xA;एवं कृष्णो बकं हत्वा सबलो बालकैः सह ।&lt;br&gt;&#xA;गोवत्सैर्हर्षितो गायन्नाययौ राजमन्दिरे ॥ २७ ॥&lt;br&gt;&#xA;परिपूर्णतमस्यास्य श्रीकृष्णस्य महात्मनः ।&lt;br&gt;&#xA;जगुर्गृहे गता बालाः श्रुत्वेदं तेऽतिविस्मिताः ॥ २८ ॥&lt;br&gt;&#xA;श्रीबहुलाश्व उवाच -&lt;br&gt;&#xA;कोऽयं दैत्यः पूर्वकाले कस्मात्केन बकोऽभवत् ।&lt;br&gt;&#xA;पूर्णब्रह्मणि सर्वेशे श्रीकृष्णे लीनतां गतः ॥ २९ ॥&lt;br&gt;&#xA;श्रीनारद उवाच -&lt;br&gt;&#xA;हयग्रीवसुतो दैत्य उत्कलो नाम हे नृप ।&lt;br&gt;&#xA;रणेऽमरान् विनिर्जित्य शक्रछत्रं जहार ह ॥ ३० ॥&lt;br&gt;&#xA;तथा नृणां नृपाणां च राज्यं हृत्वा महाबलः ।&lt;br&gt;&#xA;चकार वर्षाणि शतं राज्यं सर्वविभूतिमत् ॥ ३१ ॥&lt;br&gt;&#xA;एकदा विचरन् दैत्यः सिन्धुसागरसङ्गमे ।&lt;br&gt;&#xA;जाजलेर्मुनिसिद्धस्य पर्णशालासमीपतः ॥ ३२ ॥&lt;br&gt;&#xA;जले निक्षिप्य बडिशं मीनानाकर्षयन् मुहुः ।&lt;br&gt;&#xA;निषेधितोऽपि मुनिना नामन्यत स दुर्मतिः ॥ ३३ ॥&lt;br&gt;&#xA;तस्मै शापं ददौ सिद्धो जाजलिर्मुनिसत्तमः ।&lt;br&gt;&#xA;बकवत्त्वं झषानत्सि त्वं बको भव दुर्मते ॥ ३४ ॥&lt;br&gt;&#xA;तत्क्षणाद्‌बकरूपोऽभूद्‌भ्रष्टतेजा गतस्मयः ।&lt;br&gt;&#xA;पतितः पादयोस्तस्य नत्वा प्राह कृताञ्जलिः ॥ ३५ ॥&lt;br&gt;&#xA;उत्कल उवाच -&lt;br&gt;&#xA;न जाने ते तपश्चण्डं मुने मां पाहि जाजले ।&lt;br&gt;&#xA;साधुनां भवतां सङ्गं मोक्षद्वारं परं विदुः ॥ ३६ ॥&lt;br&gt;&#xA;मित्रे शत्रौ समा मानेऽपमाने हेमलोष्टयोः ।&lt;br&gt;&#xA;सुखे दुःखसमा ये वै त्वादृशाः साधवश्च ते ॥ ३७ ॥&lt;br&gt;&#xA;किं किं न जातं महतां दर्शनात्कौ मुने नृणाम् ।&lt;br&gt;&#xA;पारमेष्ठ्यं च साम्राज्यमैन्द्रयोगपदं लभेत् ॥ ३८ ॥&lt;br&gt;&#xA;जाजले मुनिशार्दूल त्रैवर्ग्यं किमभूज्जनैः ।&lt;br&gt;&#xA;साधूनां कृपया साक्षात्पूर्णं ब्रह्मापि लभ्यते ॥ ३९ ॥&lt;br&gt;&#xA;श्रीनारद उवाच -&lt;br&gt;&#xA;तदा प्रसन्नः स मुनिर्जाजलिस्तमुवाच ह ।&lt;br&gt;&#xA;वर्षषष्टिसहस्राणि तपस्तप्तं च येन वै ॥ ४० ॥&lt;br&gt;&#xA;वैवस्वतान्तरे प्राप्ते ह्यष्टाविंशतिमे युगे ।&lt;br&gt;&#xA;द्वापरान्ते भारतेऽपि माथुरे व्रजमण्डले ॥ ४१ ॥&lt;br&gt;&#xA;परिपूर्णतमः साक्षाच्छ्रीकृष्णो भगवान् स्वयम् ।&lt;br&gt;&#xA;वृन्दावने गवां वत्सान् चारयन् विचरिष्यति ॥ ४२ ॥&lt;br&gt;&#xA;तदा तन्मयतां कृष्णे यास्यसि त्वं न संशयः&lt;br&gt;&#xA;हिरण्याक्षादयो दैत्या वैरेणापि परं गताः ॥ ४३ ॥&lt;br&gt;&#xA;इत्थं बकासुरो दैत्य उत्कलो जाजलेर्वरात् ।&lt;br&gt;&#xA;श्रीकृष्णे लीनतां प्राप्तः सत्सङ्गात्किं न जायते ॥ ४४ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;बकासुरमोक्षो नाम पञ्चमोऽध्यायः ॥ ५ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/06/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - षष्ठोऽध्यायः&lt;br&gt;&#xA;अघासुरस्य पूर्वजन्मवृत्तः तथा मोक्षः -&lt;/p&gt;&#xA;&lt;p&gt;एकदा बालकैः साकं गोवत्सांश्चारयन् हरिः ।&lt;br&gt;&#xA;कालिन्दीनिकटे रम्ये बालक्रीडां चकार ह ॥ १ ॥&lt;br&gt;&#xA;अघासुरो नाम महान् दैत्यस्तत्र स्थितोऽभवत् ।&lt;br&gt;&#xA;क्रोशदीर्घं वपुः कृत्वा प्रसार्य मुखमण्डलम् ॥ २ ॥&lt;br&gt;&#xA;दूराद्यं पर्वताकारं वीक्ष्य वृन्दावने वने ।&lt;br&gt;&#xA;गोपा जग्मुर्मुखे तस्य वत्सैः कृत्वाञ्जलिध्वनिम् ॥ ३ ॥&lt;br&gt;&#xA;तद्‌रक्षार्थं च सबलः तन्मुखे प्राविशद्धरिः ।&lt;br&gt;&#xA;निगीर्णेषु सवत्सेषु बालेषु त्वहिरूपिणा ॥ ४ ॥&lt;br&gt;&#xA;हाशब्दोऽभूत्सुराणां तु दैत्यानां हर्ष एव हि ।&lt;br&gt;&#xA;कृष्णो वपुः स्वं वैराजं ततानाघोदरे ततः ॥ ५ ॥&lt;br&gt;&#xA;तस्य संरोधगाः प्राणाः शिरोप् भित्वा विनिर्गताः ।&lt;br&gt;&#xA;तन्मुखान्निर्गतः कृष्णो बालैर्वत्सैश्च मैथिल ॥ ६ ॥&lt;br&gt;&#xA;सवत्सकान् शिशून् दृष्ट्वा जीवयामास माधवः ।&lt;br&gt;&#xA;तज्ज्योतिः श्रीघनश्यामे लीनं जातं तडिद्यथा ॥ ७ ॥&lt;br&gt;&#xA;तदैव ववृषुर्देवा पुष्पवर्षाणि पार्थिव ।&lt;br&gt;&#xA;एवं श्रुत्वा मुनेर्वाक्यं मैथिलो वाक्यमब्रवीत् ॥ ८ ॥&lt;br&gt;&#xA;कोऽयं दैत्यः पूर्वकाले श्रीकृष्णे लीनतां गतः ।&lt;br&gt;&#xA;अहो वैरानुबन्धेन शीघ्रं दैत्यो हरिं गतः ॥ ९ ॥&lt;br&gt;&#xA;श्रीनारद उवाच -&lt;br&gt;&#xA;शङ्खासुरसुतो राजन् अघो नाम महाबलः ।&lt;br&gt;&#xA;युवातिसुन्दरः साक्षात् कामदेव इवापरः ॥ १० ॥&lt;br&gt;&#xA;अष्टावक्रं मुनिं यान्तं विरूपं मलयाचले ।&lt;br&gt;&#xA;दृष्ट्वा जहास तमघः कुरूपोऽयमिति ब्रुवन् ॥ ११ ॥&lt;br&gt;&#xA;तं शशाप महादुष्टं त्वं सर्पो भव दुर्मते ।&lt;br&gt;&#xA;कुरूपो वक्रगा जातिः सर्पाणां भूमिमण्डले ॥ १२ ॥&lt;br&gt;&#xA;तत्पादयोर्निपतितं दैत्यं दीनं गतस्मयम् ।&lt;br&gt;&#xA;दृष्ट्वा प्रसन्नः स मुनिर्वरं तस्मै ददौ पुनः ॥ १३ ॥&lt;br&gt;&#xA;अष्टावक्र उवाच -&lt;br&gt;&#xA;कोटिकन्दर्पलावण्यः श्रीकृष्णस्तु तवोदरे ।&lt;br&gt;&#xA;यदाऽऽगच्छेत्सर्परूपात्तदा मुक्तिर्भविष्यति ॥ १४ ॥&lt;br&gt;&#xA;श्रीनारद उवाच -&lt;br&gt;&#xA;अष्टावक्रस्य शापेन सर्पो भूत्वा ह्यघासुरः ।&lt;br&gt;&#xA;तद्‌वरात्परमं मोक्षं गतो देवैश्च दुर्लभम् ॥ १५ ॥&lt;br&gt;&#xA;वत्साद्‌बकमुखान्मुक्तं ततो मुक्तं ह्यघासुरात् ।&lt;br&gt;&#xA;श्रुत्वा कतिदिनैः कृष्णं यशोदाऽभूद्‌भयातुरा ॥ १६ ॥&lt;br&gt;&#xA;कलावतीं रोहिणीं च गोपीगोपान् वयोऽधिकान् ।&lt;br&gt;&#xA;वृषभानुवरं गोपं नन्दराजं व्रजेश्वरम् ॥ १७ ॥&lt;br&gt;&#xA;नवोपनन्दान्नन्दाश्च वृषभानून् प्रजेश्वरान् ।&lt;br&gt;&#xA;समाहूय तदग्रे च वचः प्राह यशोमती ॥ १८ ॥&lt;br&gt;&#xA;यशोदोवाच -&lt;br&gt;&#xA;किं करोमि क्व गच्छामि कल्याणं मे कथं भवेत् ।&lt;br&gt;&#xA;मत्सुते बहवोऽरिष्टा आगच्छन्ति क्षणे क्षणे ॥ १९ ॥&lt;br&gt;&#xA;पूर्वं महावनं त्यक्त्वा वृन्दारण्ये गता वयम् ।&lt;br&gt;&#xA;एतत्त्यक्त्वा क्व यास्यामो देशे वदत निर्भये ॥ २० ॥&lt;br&gt;&#xA;चञ्चलोऽयं बालको मे क्रीडन्दूरे प्रयाति हि ।&lt;br&gt;&#xA;बालकाश्चञ्चलाः सर्वे न मन्यन्ते वचो मम ॥ २१ ॥&lt;br&gt;&#xA;बकासुरश्च मे बालं तीक्ष्णतुण्डोऽग्रसद्‌बली ।&lt;br&gt;&#xA;तस्मान्मुक्तन्तु जग्राहार्भकैर्दीनमघासुरः ॥ २२ ॥&lt;br&gt;&#xA;वत्सासुरस्तज्जिघांसुः सोऽपि दैवेन मारितः ।&lt;br&gt;&#xA;वत्सार्थं स्वगृहाद्‌बालं न बहिः कारयाम्यहम् ॥ २३ ॥&lt;br&gt;&#xA;श्रीनारद उवाच -&lt;br&gt;&#xA;इत्थं वदन्तीं सततं रुदन्तीं&lt;br&gt;&#xA;यशोमतीं वीक्ष्य जगाद नन्दः ।&lt;br&gt;&#xA;आश्वासयामासस्गर्गवाक्यैः&lt;br&gt;&#xA;धर्मार्थविद्धर्मभृतां वरिष्ठः ॥ २४ ॥&lt;br&gt;&#xA;नन्दराज उवाच -&lt;br&gt;&#xA;गर्गवाक्यं त्वया सर्वं विस्मृतं हे यशोमति ।&lt;br&gt;&#xA;ब्राह्मणानां वचः सत्यं नासत्यं भवति क्वचित् ॥ २५ ॥&lt;br&gt;&#xA;तस्माद्दानं प्रकर्तव्यं सर्वारिष्टनिवारणम् ।&lt;br&gt;&#xA;दानात्परं तु कल्याणं न भूतं न भविष्यति ॥ २६ ॥&lt;br&gt;&#xA;श्रीनारद उवाच -&lt;br&gt;&#xA;तदा यशोदा विप्रेभ्यो नवरत्नं महाधनम् ।&lt;br&gt;&#xA;स्वालङ्कारांश्च बालस्य सबलस्य ददौ नृप ॥ २७ ॥&lt;br&gt;&#xA;अयुतं वृषभानां च गवां लक्षं मनोहरम् ।&lt;br&gt;&#xA;द्विलक्षमन्नभाराणां नन्दो दानं ददौ ततः ॥ २८ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;अघासुरमोक्षो नाम षष्ठोऽध्यायः ॥ ६ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/07/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - सप्तमोऽध्यायः&lt;br&gt;&#xA;ब्रह्मणाकृतं वत्सवत्सपालहरणम् -&lt;/p&gt;&#xA;&lt;p&gt;अथान्यच्छ्रुणु राजेन्द्र श्रीकृष्णस्य महात्मनः ।&lt;br&gt;&#xA;कौमारे क्रीडनश्चेदं पौगण्डे कीर्तनं यथा ॥ १ ॥&lt;br&gt;&#xA;श्रीकृष्णोऽघमुखान्मृत्यो रक्षित्वा वत्सवत्सपान् ।&lt;br&gt;&#xA;यमुनापुलिनं गत्वा प्राहेदं हर्षवर्धनम् ॥ २ ॥&lt;br&gt;&#xA;अहोऽतिरम्यं पुलिनं प्रियं कोमलवालुकम् ।&lt;br&gt;&#xA;शरत्प्रफुल्लपद्मानां परागैः परिपूरितम् ॥ ३ ॥&lt;br&gt;&#xA;वायुना त्रिविधाख्येन सुगन्धेन सुगन्धितम् ।&lt;br&gt;&#xA;मधुपध्वनिसंयुक्तं कुञ्जद्रुमलताकुलम् ॥ ४ ॥&lt;br&gt;&#xA;अत्रोपविश्य गोपाला दिनैकप्रहरे गते ।&lt;br&gt;&#xA;भोजनस्यापि समयं तस्मात्कुरुत भोजनम् ॥ ५ ॥&lt;br&gt;&#xA;अत्र भोजनयोग्या भूर्दृश्यते मृदुवालुका ।&lt;br&gt;&#xA;वत्सकाः सलिलं पीत्वा ते चरिष्यन्ति शाद्‌वलम् ॥ ६ ॥&lt;br&gt;&#xA;इति कृष्णवचः श्रुत्वा तथेत्याहुश्च बालकाः ।&lt;br&gt;&#xA;प्रकर्तुं भोजनं सर्वे ह्युपविष्टाः सरित्तटे ॥ ७ ॥&lt;br&gt;&#xA;अथ केचित्बालकाश्च येषां पार्श्वे न भोजनम् ।&lt;br&gt;&#xA;ते तु कृष्णस्य कर्णान्तेजगदुर्दीनया गिरा ॥ ८ ॥&lt;br&gt;&#xA;वयं तु किं करिष्यामोऽस्मत्पार्श्वे न तु भोजनम् ।&lt;br&gt;&#xA;नन्दग्रामन्तु दूरं हि गच्छामो वत्सकैर्वयम् ॥ ९ ॥&lt;br&gt;&#xA;इति श्रुत्वा हरिः प्राह मा शोकं कुरुत प्रियाः ।&lt;br&gt;&#xA;अहं दास्यामि सर्वेषां प्रयत्नेनापि भोजनम् ॥ १० ॥&lt;br&gt;&#xA;तस्मान्मद्‌वाक्यनिरताः सर्वे भवत बालकाः ।&lt;br&gt;&#xA;इति कृष्णस्य वचनात्कृष्णपार्श्वे च ते स्थिताः ।&lt;br&gt;&#xA;मुक्त्वा शिक्यानि सर्वेऽन्ये बुभुजुः कृष्णसंयुताः ॥ ११ ॥&lt;br&gt;&#xA;चकार कृष्णः किल राजमण्डलीं&lt;br&gt;&#xA;गोपालबालैः पुरतः प्रपूरितैः ।&lt;br&gt;&#xA;अनेकवर्णैर्वसनैः प्रकल्पितै-&lt;br&gt;&#xA;र्मध्ये स्थितो पीतपटेन भूषितं ॥ १२ ॥&lt;br&gt;&#xA;रेजे ततः सो वरगोपदारकै-&lt;br&gt;&#xA;र्यथामरेशो ह्यमरैश्च सर्वतः ।&lt;br&gt;&#xA;पुनर्यथाम्भोरुहकोमलै-&lt;br&gt;&#xA;र्मध्ये तु वैदेह सुवर्णकर्णिका ॥ १३ ॥&lt;br&gt;&#xA;कुसुमैरङ्कुरैः केचित्पल्लवैश्च दलैः फलैः ।&lt;br&gt;&#xA;कृष्णस्तु कवलं भुक्त्वा सर्वान् पश्यन्निदं जगौ ॥ १५ ॥&lt;br&gt;&#xA;अन्यान्निदर्शयन् स्वादु नाहं जानामि वै सखे ।&lt;br&gt;&#xA;तथेत्युक्त्वा स बालश्च नीत्वाऽन्यान् कवलान् ददौ ॥ १६ ॥&lt;br&gt;&#xA;भुक्त्वा ते कथयामासुः प्रहसन्तः परस्परम् ।&lt;br&gt;&#xA;पुनस्तत्रापि सुबलो हरये कवलं ददौ ॥ १७ ॥&lt;br&gt;&#xA;कृष्णस्तु कवलं किञ्चिद्‌भुक्त्वा तत्र जहास ह ।&lt;br&gt;&#xA;ये भुक्तकवला बालास्ते सर्वे जहसुः स्फुटम् ॥ १८ ॥&lt;br&gt;&#xA;बाला ऊचुः -&lt;br&gt;&#xA;यस्य मातामहा मूढा शृणु नन्दकुमारक ।&lt;br&gt;&#xA;न ज्ञानं भोजने तस्य तस्मात्स्वादु न विद्यते ॥ १९ ॥&lt;br&gt;&#xA;ततो ददौ च कवलं श्रीदामा माधवाय च ।&lt;br&gt;&#xA;अन्यान् सर्वान् बहुश्रेष्ठं जगुः सर्वे व्रजार्भकाः ॥ २० ॥&lt;br&gt;&#xA;पुनः कृष्णाय प्रददौ कवलं च वरूथपः ।&lt;br&gt;&#xA;अन्यान् बालान् तथा सर्वान् किञ्चित्किञ्चित्प्रयत्नतः ।&lt;br&gt;&#xA;भुक्त्वा तु जहसुः सर्वे श्रीकृष्णाद्या व्रजार्भकाः ॥ २१ ॥&lt;br&gt;&#xA;बालाः ऊचुः -&lt;br&gt;&#xA;तादृशं भोजनञ्चास्य यादृशं सुबलस्य वै ॥ २२ ॥&lt;br&gt;&#xA;भुक्त्वात्युद्विग्नमनसः सर्वे वयमतः किल ।&lt;br&gt;&#xA;एतं पृथक्पृथक् सर्वे दर्शयन्तः स्वभोजनम् ॥ २३ ॥&lt;br&gt;&#xA;हासयन्तो हसन्तश्च चक्रुः क्रीडां परस्परम् ।&lt;br&gt;&#xA;जठरस्य पटे वेणुं वेत्रं शृङ्गश्च कक्षके ॥ २४ ॥&lt;br&gt;&#xA;वामे पाणौ च कवलं ह्यङ्गुलीषु फलानि च ।&lt;br&gt;&#xA;शिरसा मुकुटं बिभ्रत्स्कन्धे पीतपटं तथा ॥ २५ ॥&lt;br&gt;&#xA;हृदये वनमालाश्च कटौ काञ्चीं तथैव च ।&lt;br&gt;&#xA;पादयोर्नूपुरौ बिभ्रच्छ्रीवत्सं कौस्तुभं हृदि ॥ २६ ॥&lt;br&gt;&#xA;तिष्ठन् मध्ये गोपगोष्ठ्यां हासयन्नर्मभिः स्वकैः ।&lt;br&gt;&#xA;स्वर्गे लोके च मिषति बुभुजे यज्ञभुग्‌हरिः ॥ २७ ॥&lt;br&gt;&#xA;एवं कृष्णात्मनाथेषु भुञ्जानेष्वर्भकेषु च ।&lt;br&gt;&#xA;विविशुर्गह्वरे दूरं तृणलोभेन वत्सकाः ॥ २८ ॥&lt;br&gt;&#xA;विलोक्य तान् भयत्रस्तान् गोपान् कृष्ण उवाच ह ।&lt;br&gt;&#xA;यूयं गच्छन्तु माहं तु ह्यानेष्ये वत्सकानिह ॥ २९ ॥&lt;br&gt;&#xA;इत्युक्त्वा कृष्ण उत्थाय गृहीत्वा कवलं करे ।&lt;br&gt;&#xA;विचिकाय दरीकुञ्जगह्वरे वत्सकान् स्वकान् ॥ ३० ॥&lt;br&gt;&#xA;तदैव चाम्भोजभवः समागतो&lt;br&gt;&#xA;विलोक्य मुक्तिं ह्यघराक्षसस्य च ।&lt;br&gt;&#xA;ददर्श कृष्णं मनसा यथारुचि&lt;br&gt;&#xA;भुञ्जानमन्नं व्रजबालकैः सह ॥ ३१ ॥&lt;br&gt;&#xA;दृष्ट्वा च कृष्णं मनसा स ऊचे&lt;br&gt;&#xA;त्वयं हि गोपो न हि देवदेवः ।&lt;br&gt;&#xA;हरिर्यदि स्याद्‌बहुकुत्सितान्ने&lt;br&gt;&#xA;कथं रतो वा व्रजगोपबालैः ॥ ३२ ॥&lt;br&gt;&#xA;इत्युक्त्वा मोहितो ब्रह्मा मायया परमात्मनः ।&lt;br&gt;&#xA;द्रष्टुं मञ्जु महत्त्वं तु मनश्चक्रे ह्यहो नृप ॥ ३३ ॥&lt;br&gt;&#xA;सर्वान् वत्सानितो गोपान्नीत्वा खेऽवस्थितः पुरा ।&lt;br&gt;&#xA;अन्तर्दधे विस्मितोऽजो दृष्ट्वाघासुरमोक्षणम् ॥ ३४ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;वत्सवत्सपालहरणं नाम सप्तमोऽध्यायः ॥ ७ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/08/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - अष्टमोऽध्यायः&lt;br&gt;&#xA;ब्रह्मणः कृष्णस्वरूपदर्शनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अदृष्ट्वा वत्सकानेत्य वत्सपान् पुलिने हरिः ।&lt;br&gt;&#xA;उभौ विचिन्वन् विपिने मेने कर्म विधेः कृतम् ॥ १ ॥&lt;br&gt;&#xA;ततो गवां गोपिकानां मुदं कर्तुं स लीलया ।&lt;br&gt;&#xA;सर्वं तु विश्वकृच्चक्रे ह्यात्मानमुभयायितम् ॥ २ ॥&lt;br&gt;&#xA;यावद्‌वत्सपवत्सानां वपुः पाणिपदादिकान् ।&lt;br&gt;&#xA;यावद्यष्टिविषाणादीन् यावच्छीलगुणादिकान् ॥ ३ ॥&lt;br&gt;&#xA;यावद् भूषणवस्त्रादीन् तावच्छ्रीहरिणा स्वतः ।&lt;br&gt;&#xA;सर्वं विष्णुमयं विश्वमिति वाक्यं प्रदर्शितम् ॥ ४ ॥&lt;br&gt;&#xA;आत्मवत्सानात्मगोपैश्चारयन् क्रीडया हरिः ।&lt;br&gt;&#xA;प्राविशन्नन्दनगरमस्तङ्गिरिगते रवौ ॥ ५ ॥&lt;br&gt;&#xA;तत्तद्‌गोष्ठे पृथङ्नीत्वा तत्तद्‌वत्सान् प्रवेश्य च ।&lt;br&gt;&#xA;कृष्णोऽभवत्तत्तदात्मा तत्तद्‌गेहं प्रविष्टमान् ॥ ६ ॥&lt;br&gt;&#xA;श्रुत्वा वंशीरवं गोप्यः सम्भ्रमाच्छीघ्रमुत्थिताः ।&lt;br&gt;&#xA;पयांसि पाययामासुः लालयित्वा सुतान् पृथक् ॥ ७ ॥&lt;br&gt;&#xA;स्वान् स्वान् वत्सान् तथा गावो रम्भमाणान्निरीक्ष्य च ।&lt;br&gt;&#xA;लिहन्त्यो जिह्वयाङ्गानि पयांसि च ह्यपाययन् ॥ ८ ॥&lt;br&gt;&#xA;अभवन्मातरः सर्वा गोप्यो गावो हरेरहो ।&lt;br&gt;&#xA;अतिस्नेहञ्च ववृधे पूर्वतो हि चतुर्गुणम् ॥ ९ ॥&lt;br&gt;&#xA;स्वपुत्रा लालयित्वा तु मज्जनोन्मर्दनादिभिः ।&lt;br&gt;&#xA;पश्चाद्‌गोप्यश्च कृष्णस्य दर्शनं कर्तुमाययुः ॥ १० ॥&lt;br&gt;&#xA;अनेकानां तु बालानामुद्‌वाहाः कृष्णरूपिणाम् ।&lt;br&gt;&#xA;बभूवुस्ता व्रजे वध्वो रताः कृष्णे तु कोटिशः ॥ ११ ॥&lt;br&gt;&#xA;वत्सपालमिषेणापि स्वात्मानं ह्यात्मना हरेः ।&lt;br&gt;&#xA;पालितो वत्सरश्चैको बभूव व्रजमण्डले ॥ १२ ॥&lt;br&gt;&#xA;सरामश्चैकदा वत्सान् चारण्यं चारयन् ययौ ।&lt;br&gt;&#xA;हायनापूरणीष्वत्र पञ्चपासु च रात्रिषु ॥ १३ ॥&lt;br&gt;&#xA;तत्रापि दूराच्चरतश्च गावो&lt;br&gt;&#xA;वत्सानुपव्रज्य गिरेश्च शृङ्‌गात् ।&lt;br&gt;&#xA;लिहन्ति चाङ्‌गानि विलोकयन्त्यो&lt;br&gt;&#xA;ह्यपाययंस्ता अमृतानि सद्यः ॥ १४ ॥&lt;br&gt;&#xA;गोवर्धनादधो वत्सान् पीतदुग्धान् विलोक्य च ।&lt;br&gt;&#xA;स्नेहावृत्ताः स्थिता गाश्च गोपाला ददृशुर्नृप ॥ १५ ॥&lt;br&gt;&#xA;ततः क्रोधेन महता पर्वतादवतीर्य च ।&lt;br&gt;&#xA;ताडनार्थे स्वपुत्राणामाजग्मुः कृच्छ्रतो द्रुतम् ॥ १६ ॥&lt;br&gt;&#xA;यदाऽऽगता समीपे तु पुत्राणां गोपनायकाः ।&lt;br&gt;&#xA;स्वान्स्वान् सुतान् तदोन्नीय ह्यङ्के कृत्वा मिलन्ति वै ॥ १७ ॥&lt;br&gt;&#xA;यथा युवानो वृद्धाश्च स्नेहादश्रुपरिप्लुताः ।&lt;br&gt;&#xA;स्वान्स्वान् पौत्रान् गृहीत्वा तु ह्युपविष्टा मिलन्ति हि ॥ १८ ॥&lt;br&gt;&#xA;एवं प्रेमपरान् सर्वान् दृष्ट्वा सङ्कर्षणो बलः ।&lt;br&gt;&#xA;बहुप्रकारं सन्देहं कृत्वा मनसि सोऽब्रवीत् ॥ १९ ॥&lt;br&gt;&#xA;अहो किं वत्सरात्प्राप्तो न ज्ञातोऽपि व्रजे मया ।&lt;br&gt;&#xA;अतिस्नेहस्तु सर्वेषां वर्धते च दिने दिने ॥ २० ॥&lt;br&gt;&#xA;मेयं माया समायाता देवगन्धर्वरक्षसाम् ।&lt;br&gt;&#xA;नान्या मे मोहिनी माया विना कृष्णस्य साम्प्रतम् ॥ २१ ॥&lt;br&gt;&#xA;एवं विचार्य रामस्तु लोचने स्वे न्यमीलयत् ।&lt;br&gt;&#xA;भूतं भव्यं भविष्यच्च दिव्याक्षाभ्यां ददर्श ह ॥ २२ ॥&lt;br&gt;&#xA;सर्वान् वत्सांस्तथा गोपान् वंशीवेत्रविभूषितान् ।&lt;br&gt;&#xA;बर्हिपक्षधरान् श्यामान् भृग्वङ्‌घ्रि कृतकौतुकान् ॥ २३ ॥&lt;br&gt;&#xA;जालकानां मणीनाञ्च गुञ्जानां स्रग्भिरेव च ।&lt;br&gt;&#xA;पद्मानां कुमुदानाञ्च ह्येषां स्रग्भिर्विभूषितान् ॥ २४ ॥&lt;br&gt;&#xA;उष्णीषैर्मुकुटैर्दिव्यैः कुण्डलैरलकैर्वृतान् ।&lt;br&gt;&#xA;आनन्दवर्षान् कुर्वाणान् शरत्पद्मदृशैरपि ॥ २५ ॥&lt;br&gt;&#xA;कोटिकन्दर्पलावण्यान् नासामौक्तिकशोभितान् ।&lt;br&gt;&#xA;शिखाभूषणसंयुक्तान् पाणिभूषणभूषितान् ॥ २६ ॥&lt;br&gt;&#xA;द्विभुजान् पीतवस्त्रैश्च काञ्चीकटकनूपुरैः ।&lt;br&gt;&#xA;प्रभातरविकोटीनां शोभाभिः शोभितान् शुभान् ॥ २७ ॥&lt;br&gt;&#xA;उत्तरे गिरिराजस्य यमुनायाश्च दक्षिणे ।&lt;br&gt;&#xA;आचष्ट वृन्दकारण्ये सर्वान् कृष्णं हलायुधः ॥ २८ ॥&lt;br&gt;&#xA;ज्ञात्वा कृष्णकृतं कर्म तथा विधिकृतं बलः ।&lt;br&gt;&#xA;पुनर्वत्सान् वत्सपाँश्च पश्यन् कृष्णमुवाच ह ॥ २९ ॥&lt;br&gt;&#xA;ब्रह्मानन्तो धर्म इन्द्रः शिवश्च&lt;br&gt;&#xA;सेवन्ते तं भक्तियुक्ताः सदैते ।&lt;br&gt;&#xA;स्वात्मारामः पूर्णकामः परेशः&lt;br&gt;&#xA;स्रष्टुं शक्तः कोटिशोऽण्डानि यः खे ॥ ३० ॥&lt;br&gt;&#xA;श्रीनारद उवाच -&lt;br&gt;&#xA;एवं ब्रुवति श्रीरामे तावत् तत्रागतो विधिः ।&lt;br&gt;&#xA;ददर्श कृष्णं रामञ्च वत्सकैर्वत्सपैः समम् ॥ ३१ ॥&lt;br&gt;&#xA;अहो कृष्णेन चानीता यत्र सर्वे धृता मया ।&lt;br&gt;&#xA;इति ब्रुवन् ययौ स्थाने तत्र सर्वान् ददर्श सः ॥ ३२ ॥&lt;br&gt;&#xA;दृष्ट्वा प्रसुप्तान् सर्वांस्तु स आगत्य व्रजे पुनः ।&lt;br&gt;&#xA;वत्सपालैर्हरिं वीक्ष्य मनसि प्राह विस्मितः ॥ ३३ ॥&lt;br&gt;&#xA;अहो विचित्रं ते सर्वे कुत्र स्थानात्समागताः ।&lt;br&gt;&#xA;क्रीडन्तो पूर्ववच्चात्र साकं कृष्णेन क्रीडनैः ॥ ३४ ॥&lt;br&gt;&#xA;मत्त्रुटिर्वत्सरश्चैको व्यतीतोऽभून्महीतले ।&lt;br&gt;&#xA;सर्वे प्रसन्नतां प्राप्ता न ज्ञातः केनचित्क्वचित् ॥ ३५ ॥&lt;br&gt;&#xA;एवं सम्मोहयन् ब्रह्मा मोहनं विश्वमोहनम् ।&lt;br&gt;&#xA;स्वमाययान्धकारेण स्वगात्रं नैव दृष्टवान् ॥ ३६ ॥&lt;br&gt;&#xA;वत्सपालापहरणात्किमभूज्जगतः पतेः ।&lt;br&gt;&#xA;अहो खद्योतवद्वेधा श्रीकृष्णरविसम्मुखे ॥ ३७ ॥&lt;br&gt;&#xA;एवं विमुह्यति सति जडीभूते च ब्रह्मणि ।&lt;br&gt;&#xA;स्वमायां कृपयाऽऽकृष्य कृष्णः स्वं दर्शनं ददौ ॥ ३८ ॥&lt;br&gt;&#xA;एवं तत्र सकृद्‌ब्रह्मा गोवत्सान् गोपदारकान् ।&lt;br&gt;&#xA;सर्वानाचष्ट श्रीकृष्णं भक्त्या विज्ञानलोचनैः ॥ ३९ ॥&lt;br&gt;&#xA;ददर्शाथ विधिस्तत्र बहिरन्तः शरीरतः ।&lt;br&gt;&#xA;स्वात्मना सहितं राजन् सर्वं विष्णुमयं जगत् ॥ ४० ॥&lt;br&gt;&#xA;एवं विलोक्य ब्रह्मा तु जडो भूत्वा स्थिरोऽभवत् ।&lt;br&gt;&#xA;वृन्दावद्‌वृन्दकारण्ये प्रदृश्येत यथा तथा ॥ ४१ ॥&lt;br&gt;&#xA;स्वात्मनो महिमां द्रष्टुं ह्यनीशेऽपि च ब्रह्मणि ।&lt;br&gt;&#xA;चच्छाद सपदि ज्ञात्वा मायाजवनिकां हरिः ॥ ४२ ॥&lt;br&gt;&#xA;ततः प्रलब्धनयनः स्रष्टा सुप्त इवोत्थितः ।&lt;br&gt;&#xA;उन्मील्य नयने कृच्छ्राद्ददर्शेदं सहात्मना ॥ ४३ ॥&lt;br&gt;&#xA;समाहितस्तत्र भूत्वा सद्योऽपश्यद्दिशो दश ।&lt;br&gt;&#xA;श्रीमद्‌वृन्दावनं रम्यं वासन्तीलतिकान्वितम् ॥ ४४ ॥&lt;br&gt;&#xA;शार्दूलबालकैर्यत्र क्रीडन्ति मृगबालकाः ।&lt;br&gt;&#xA;श्येनैः कपोता नकुलैः सर्पा वैरविवर्जिताः ॥ ४५ ॥&lt;br&gt;&#xA;ततश्च वृन्दकारण्ये सपाणिकवलं विधिः ।&lt;br&gt;&#xA;वत्सान् सखीन् विचिन्वन्तमेकं कृष्णं ददर्श सः ॥ ४६ ॥&lt;br&gt;&#xA;दृष्ट्वा गोपालवेषेण गुप्तं गोलोकवल्लभम् ।&lt;br&gt;&#xA;ज्ञात्वा साक्षात् हरिं ब्रह्मा भीतोऽभूत्स्वकृतेन च ॥ ४७ ॥&lt;br&gt;&#xA;तं प्रसादयितुं राजन् ज्वलन्तं सर्वतो दिशम् ।&lt;br&gt;&#xA;लज्जयावाङ्‌मुखो भूत्वा ह्यवतीर्य स्ववाहनात् ॥ ४८ ॥&lt;br&gt;&#xA;शनैरुपससारेशं प्रसीदेति वदन् नमन् ।&lt;br&gt;&#xA;स्रवद्‌वर्षाश्रुदत्तार्घः स पपाताथ दण्डवत् ॥ ४९ ॥&lt;br&gt;&#xA;उत्थाप्याश्वास्य तं कृष्णः प्रियः प्रिय इव स्पृशन् ।&lt;br&gt;&#xA;सुरान् सुभुवि दूरस्थानालुलोक सुधाऽऽर्द्रदृक् ॥ ५० ॥&lt;br&gt;&#xA;ततो जयजयेत्युच्चैः स्तुवतां नमतां समम् ।&lt;br&gt;&#xA;तद्दयादृष्टदृष्टानां सानन्दः सम्भ्रमोऽभवत् ॥ ५१ ॥&lt;br&gt;&#xA;दृष्ट्वा हरिं तत्र समास्थितो विधि-&lt;br&gt;&#xA;र्ननाम तं भक्तिमनाः कृताञ्जलिः ।&lt;br&gt;&#xA;स्तुतिं चकाराशु स दण्डवल्लुठन्&lt;br&gt;&#xA;प्रहृष्टरोमा भुवि गद्गदाक्षरः ॥ ५२ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;ब्रह्मणः श्रीकृष्णदर्शनवर्णनं नाम अष्टमोऽध्यायः ॥ ८ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/09/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - नवमोऽध्यायः&lt;br&gt;&#xA;ब्रह्मणः कृष्णस्तुतिः -&lt;/p&gt;&#xA;&lt;p&gt;ब्रह्मोवाच -&lt;br&gt;&#xA;कृष्णाय मेघवपुषे चपलाम्बराय&lt;br&gt;&#xA;पियूषमिष्टवचनाय परात्पराय ।&lt;br&gt;&#xA;वंशीधराय शिखिचन्द्रिकयान्विताय&lt;br&gt;&#xA;देवाय भ्रातृसहिताय नमोऽस्तु तस्मै ॥ १ ॥&lt;br&gt;&#xA;कृष्णस्तु साक्षात्पुरुषोतमः स्वयं&lt;br&gt;&#xA;पूर्णः परेशः प्रकृतेः परो हरिः ।&lt;br&gt;&#xA;यस्यावतारांशकला वयं सुरा&lt;br&gt;&#xA;सृजाम विश्वं क्रमतोऽस्य शक्तिभिः ॥ २ ॥&lt;br&gt;&#xA;स त्वं साक्षात्कृष्णचन्द्रावतारो&lt;br&gt;&#xA;नन्दस्यापि पुत्रतामागतः कौ ।&lt;br&gt;&#xA;वृन्दारण्ये गोपवेशेन वत्सान्&lt;br&gt;&#xA;गोपैर्मुख्यैश्चारयन् भ्राजसे वै ॥ ३ ॥&lt;br&gt;&#xA;हरिं कोटिकन्दर्पलीलाभिरामं&lt;br&gt;&#xA;स्फुरत्कौस्तुभं श्यामलं पीतवस्त्रम् ।&lt;br&gt;&#xA;व्रजेशं तु वंशीधरं राधिकेशं&lt;br&gt;&#xA;परं सुन्दरं तं निकुञ्जे नमामि ॥ ४ ॥&lt;br&gt;&#xA;तं कृष्णं भज हरिमादिदेवमस्मिन्&lt;br&gt;&#xA;क्षेत्रज्ञं कमिव विलिप्तमेघमेव ।&lt;br&gt;&#xA;स्वच्छाङ्‌गं परमधियाज्ञचैत्यरूपं&lt;br&gt;&#xA;भक्त्याद्यैर्विशदविरागभावसङ्घैः ॥ ५ ॥&lt;br&gt;&#xA;यावन्मनश्च रजसा प्रबलेन विद्वन्&lt;br&gt;&#xA;सङ्कल्प एव तु विकल्पक एव तावत् ।&lt;br&gt;&#xA;ताभ्यां भवेन्मनसिजस्त्वभिमानयोग-&lt;br&gt;&#xA;स्तेनापि बुद्धिविकृतिं क्रमतः प्रयान्ति ॥ ६ ॥&lt;br&gt;&#xA;विद्युद्‌द्युतिस्त्वृतुगुणो जलमध्यरेखा&lt;br&gt;&#xA;भूतोल्मुकः कपटपान्थरतिर्यथा च ।&lt;br&gt;&#xA;इत्थं तथाऽस्य जगतस्तु सुखं मृषेति&lt;br&gt;&#xA;दुःखावृतं विषयघूर्णमलातचक्रम् ॥ ७ ॥&lt;br&gt;&#xA;वृक्षा जलेन चलतापि चला इवात्र&lt;br&gt;&#xA;नेत्रेण भूरिचलितेन चलेव भूश्च ।&lt;br&gt;&#xA;एवं गुणः प्रकृतिजैर्भ्रमतो जनस्थं&lt;br&gt;&#xA;सत्यं वदेद्‌गुणसुखादिदमेव कृष्ण ॥ ८ ॥&lt;br&gt;&#xA;दुःखं सुखञ्च मनसा प्रभवञ्च सुप्ते&lt;br&gt;&#xA;मिथ्या भवेत्पुनरहो भुवि जागरेऽस्य ।&lt;br&gt;&#xA;इत्थं विवेकघटितस्य जनस्य सर्वं&lt;br&gt;&#xA;स्वप्नभ्रमादृतजगत्सततं भवेद्धि ॥ ९ ॥&lt;br&gt;&#xA;ज्ञानी विसृज्य ममतामभिमानयोगं&lt;br&gt;&#xA;वैराग्यभावरसिकः सततं निरीहः ।&lt;br&gt;&#xA;दीपेन दीपकशतञ्च यथा प्रजातं&lt;br&gt;&#xA;पश्येत् तथाऽऽत्मविभवं भुवि चैकतत्त्वम् ॥ १० ॥&lt;br&gt;&#xA;भक्तो भजेदजपतिं हृदि वासुदेवं&lt;br&gt;&#xA;निर्धूमवह्निरिव मुक्तगुणस्वभावः ।&lt;br&gt;&#xA;पश्यन् घटेषु सजलेषु यथेन्दुमेकं&lt;br&gt;&#xA;एतादृशः परमहंसवरः कृतार्थः ॥ ११ ॥&lt;br&gt;&#xA;स्तुवन्ति वेदाः सततञ्च यं सदा&lt;br&gt;&#xA;हरेर्महिम्नः किल षोडशीं कलाम् ।&lt;br&gt;&#xA;कदापि जानन्ति न ते त्रिलोके&lt;br&gt;&#xA;वक्तुं गुणांस्तस्य जनोऽस्ति कः परः ॥ १२ ॥&lt;br&gt;&#xA;वक्त्रैश्चतुर्भिस्त्वहमेव देवः&lt;br&gt;&#xA;श्रीपञ्चवक्त्रः किल पञ्चवक्त्रैः ।&lt;br&gt;&#xA;सहस्रशीर्षास्तु सहस्रवक्त्रैः&lt;br&gt;&#xA;य स्तौति सेवां कुरुते च तस्य ॥ १३ ॥&lt;br&gt;&#xA;विष्णुश्च वैकुण्ठनिवासकृच्च&lt;br&gt;&#xA;क्षिरोदवासी हरिरेव साक्षात् ।&lt;br&gt;&#xA;नारायणो धर्मसुतस्तथापि&lt;br&gt;&#xA;गोलोकनाथं भजते भवन्तम् ॥ १४ ॥&lt;br&gt;&#xA;अहोऽतिधन्यो महिमा मुरारे-&lt;br&gt;&#xA;र्जानन्ति भूमौ मुनयो न मानवाः ।&lt;br&gt;&#xA;सुरासुरा वा मनवो बुधाः पुनः&lt;br&gt;&#xA;स्वप्नेऽपि पश्यन्ति न तत्पदद्वयम् ॥ १५ ॥&lt;br&gt;&#xA;वरं हरिं गुणाकरं सुमुक्तिदं परात्परम् ।&lt;br&gt;&#xA;रमेश्वरं गुणेश्वरं व्रजेश्वरं नमाम्यहम् ॥ १६ ॥&lt;br&gt;&#xA;ताम्बूलसुन्दरमुखं मधुरं ब्रुवन्तं&lt;br&gt;&#xA;बिम्बाधरं स्मितयुतं सितकुन्ददन्तम् ।&lt;br&gt;&#xA;नीलालकावृतकपोलमनोहराभं&lt;br&gt;&#xA;वन्दे चलत्कनककुण्डलमण्डनार्हम् ॥ १७ ॥&lt;br&gt;&#xA;सुन्दरं तु तव रूपमेव हि&lt;br&gt;&#xA;मन्मथस्य मनसो हरं परम्&lt;br&gt;&#xA;आविरस्तु मम नेत्रयोः सदा&lt;br&gt;&#xA;श्यामलं मकरकुण्डलावृतम् ॥ १८ ॥&lt;br&gt;&#xA;वैकुण्ठलीलाप्रवरं मनोहरं&lt;br&gt;&#xA;नमस्कृतं देवगणैः परं वरम् ।&lt;br&gt;&#xA;गोपाललीलाभियुतं भजाम्यहं&lt;br&gt;&#xA;गोलोकनाथं शिरसा नमाम्यहम् ॥ १९ ॥&lt;br&gt;&#xA;युक्तं वसन्तकलकण्ठविहङ्गमैश्च&lt;br&gt;&#xA;सौगन्धिकं त्वरणपल्लवशाखिसङ्गम् ।&lt;br&gt;&#xA;वृन्दावनं सुधितधीरसमीरलीलं&lt;br&gt;&#xA;गच्छन् हरिर्जयति पातु सदैव भक्तान् ॥ २० ॥&lt;br&gt;&#xA;हरति कमलमानं लोलमुक्ताभिमानं&lt;br&gt;&#xA;धरणिरसिकदानं कामदेवस्य बाणम् ।&lt;br&gt;&#xA;श्रवणविदितयानं नेत्रयुग्मप्रयाणं&lt;br&gt;&#xA;भज यदुत समक्षं दानदक्षं कटाक्षम् ॥ २१ ॥&lt;br&gt;&#xA;शरच्चन्द्राकारं नखमणिसमूहं सुखकरं&lt;br&gt;&#xA;सुरक्तं हृत्पूर्णं प्रकटिततमःखण्डनकरम् ।&lt;br&gt;&#xA;भजेऽहं ब्रह्माण्डेसकलनरपापाभिदलनं&lt;br&gt;&#xA;हरेर्विष्णोर्देवैर्दिवि भरतखण्डे स्तुतमलम् ॥ २२ ॥&lt;br&gt;&#xA;महापद्मे किं वा परिधिरिव चाभाति सततं&lt;br&gt;&#xA;कदादित्यस्फूर्जद्‌रथचरण इत्थं ध्वनिधरः ।&lt;br&gt;&#xA;यथा न्यस्तं चक्रं शतकिरणयुक्तं तु हरिणा&lt;br&gt;&#xA;स्फुरच्छ्रीमञ्जीरं हरिचरणपद्मे त्वधिगतम् ॥ २३ ॥&lt;br&gt;&#xA;कट्यां पीताम्बरं दिव्यं क्षुद्रघण्टिकयाऽन्वितम् ।&lt;br&gt;&#xA;भजाम्यहं चित्तहरं कृष्णस्याक्लिष्टकर्मणः ॥ २४ ॥&lt;br&gt;&#xA;भजे कृष्णक्रोडे भृगुमुनिपदं श्रीगृहमलं&lt;br&gt;&#xA;तथा श्रीवत्साङ्कं निकषरुचियुक्तं द्युतिपरम् ।&lt;br&gt;&#xA;गले हीराहारान् कनकमणिमुक्तावलिधरान्&lt;br&gt;&#xA;स्फुरत् ताराकारान् भ्रमरवलिभारान् ध्वनिकरान् ॥ २५ ॥&lt;br&gt;&#xA;वंशीविभूषितमलं द्विजदानशीलं&lt;br&gt;&#xA;सिन्द्रूरवर्णमतिकीचकरावलीलम् ।&lt;br&gt;&#xA;हेमाङ्गुलीयनिकरं नखचन्द्रयुक्तं&lt;br&gt;&#xA;हस्तद्वयं स्मर कदम्बसुगन्धपृक्तम् ॥ २६ ॥&lt;br&gt;&#xA;शनैश्चलन् मानसराजहंस-&lt;br&gt;&#xA;ग्रीवाकृतौ कन्धर उच्चदेशे ।&lt;br&gt;&#xA;कादम्बिनीमानहरौ करौ च&lt;br&gt;&#xA;भजामि नित्यं हरिकाकपक्षौ ॥ २७ ॥&lt;br&gt;&#xA;कलदर्पणवद्‌विशदं सुखदं&lt;br&gt;&#xA;नवयौवनरूपधरं नृपतिम् ।&lt;br&gt;&#xA;मणिकुण्डलकुन्तलशालिरतिं&lt;br&gt;&#xA;भज गण्डयुगं रविचन्द्ररुचिम् ॥ २८ ॥&lt;br&gt;&#xA;खचितकनकमुक्ता रक्तवैदूर्यवासं&lt;br&gt;&#xA;मदनवदनलीला सर्वसौन्दर्यरासम् ।&lt;br&gt;&#xA;अरुणविधुसकाशं कोटिसूर्यप्रकाशं&lt;br&gt;&#xA;घटितशिखिसुवीटं नौमि विष्णोः किरीटम् ॥ २९ ॥&lt;br&gt;&#xA;यद्‌द्वारिदेशे न गतिर्गुहेन्द्र&lt;br&gt;&#xA;गणेशतारीरेशदिवाकराणाम् ।&lt;br&gt;&#xA;आज्ञां विना यान्ति न कुञ्जमण्डलं&lt;br&gt;&#xA;तं कृष्णचन्द्रं जगदीश्वरं भजे ॥ ३० ॥&lt;br&gt;&#xA;(अनुष्टुप्)&lt;br&gt;&#xA;इति कृत्वा स्तुतिं ब्रह्मा श्रीकृष्णस्य महात्मनः ।&lt;br&gt;&#xA;पुनः कृताञ्जलिर्भूत्वा स्वविज्ञप्तिं चकार ह ॥ ३१ ॥&lt;br&gt;&#xA;अपराधं तु पुत्रस्य मातृवत्त्वं क्षमस्व च ।&lt;br&gt;&#xA;अहं त्वन्नाभिकमलात्सम्भवोऽहं जगत्पते ॥ ३२ ॥&lt;br&gt;&#xA;काहं लोकपतिः क्व त्वं कोटिब्रह्माण्डनायकः ।&lt;br&gt;&#xA;तस्माद्‌व्रजपते देव रक्ष मां मधुसूदन ॥ ३३ ॥&lt;br&gt;&#xA;मायया यस्य मुह्यन्ति देवदैत्यनरादयः ।&lt;br&gt;&#xA;स्वमायया तन्मोहाय मूर्खोऽहं ह्युद्यतोऽभवम् ॥ ३४ ॥&lt;br&gt;&#xA;नारायणस्त्वं गोविन्द नाहं नारायणो हरे ।&lt;br&gt;&#xA;ब्रह्माण्डं त्वं विनिर्माय शेषे नारायणः पुरा ॥ ३५ ॥&lt;br&gt;&#xA;यस्य श्रीब्रह्मणि धाम्नि प्राणं त्यक्त्वा तु योगिनः ।&lt;br&gt;&#xA;यत्र यास्यन्ति तस्मिंस्तु सकुला पूतना गता ॥ ३६ ॥&lt;br&gt;&#xA;वत्सानां वत्सपानाञ्च कृत्वा रूपाणि माधव ।&lt;br&gt;&#xA;विचचार वने त्वं तु ह्यपराधान्मम प्रभो ॥ ३७ ॥&lt;br&gt;&#xA;तस्मात्क्षमस्व गोविन्द प्रसीद त्वं ममोपरि ।&lt;br&gt;&#xA;अगणय्यापराधं मे सुतोपरि पिता यथा ॥ ३८ ॥&lt;br&gt;&#xA;त्वदभक्ता रता ज्ञाने तेषां क्लेशो विशिष्यते ।&lt;br&gt;&#xA;परिश्रमात्कर्षकाणां यथा क्षेत्रे तुषार्थिनाम् ॥ ३९ ॥&lt;br&gt;&#xA;त्वद्‌भक्तिभावे निरता बहवस्त्वद्‌गतिं गताः ।&lt;br&gt;&#xA;योगिनो मुनयश्चैव तथा ये व्रजवासिनः ॥ ४० ॥&lt;br&gt;&#xA;द्विधा रतिर्भवेद्वरा श्रुताच्च दर्शनाच्च वा ।&lt;br&gt;&#xA;अहो हरे तु मायया बभूव नैव मे रतिः ॥ ४१ ॥&lt;br&gt;&#xA;इत्युक्त्वाऽश्रुमुखो भूत्वा नत्वा तत्पादपङ्कजौ ।&lt;br&gt;&#xA;पुनराह विधिः कृष्णं भक्त्या सर्वं क्षमापयन् ॥ ४२ ॥&lt;br&gt;&#xA;घोषेषु वासिनामेषां भूत्वाऽहं त्वत्पदाम्बुजम् ।&lt;br&gt;&#xA;यदा भजेयं सुगतिस्तदा भूयान्न चान्यथा ॥ ४३ ॥&lt;br&gt;&#xA;वयं तु गोपदेहेषु संस्थिताश्च शिवादयः ।&lt;br&gt;&#xA;सकृत्कृष्णं तु पश्यन्तस्तस्माद्धन्याश्च भारते ॥ ४४ ॥&lt;br&gt;&#xA;अहोभाग्यं तु कृष्णस्य मातापित्रोस्तव प्रभो ।&lt;br&gt;&#xA;तथा च गोपगोपीनां पूर्णस्त्वं दृश्यसे व्रजे ॥ ४५ ॥&lt;br&gt;&#xA;मुक्ताहारः सर्वविश्वोपकारः&lt;br&gt;&#xA;सर्वाधारः पातु मां विश्वकारः ।&lt;br&gt;&#xA;लीलागारं सूरिकन्याविहारः&lt;br&gt;&#xA;क्रीडापारः कृष्णचन्द्रावतारः ॥ ४६ ॥&lt;br&gt;&#xA;श्रीकृष्ण वृष्णिकुलपुष्कर नन्दपुत्र&lt;br&gt;&#xA;राधापते मदनमोहन देवदेव ।&lt;br&gt;&#xA;सम्मोहितं व्रजपते भुवि तेऽजया मां&lt;br&gt;&#xA;गोविन्द गोकुलपते परिपाहि पाहि ॥ ४७ ॥&lt;br&gt;&#xA;करोति यः कृष्णहरेः प्रदक्षिणां&lt;br&gt;&#xA;भवेज्ज्गत्तीर्थफलं च तस्य तु ।&lt;br&gt;&#xA;ते कृष्णलोकं सुखदं परात्परं&lt;br&gt;&#xA;गोलोकलोकं प्रवरं गमिष्यति ॥ ४८ ॥&lt;br&gt;&#xA;श्रीनारद उवाच -&lt;br&gt;&#xA;इत्यभिष्टूय गोविन्दं श्रीमद्‌वृन्दावनेश्वरम् ।&lt;br&gt;&#xA;नत्वा त्रिवारं लोकेशश्चकार तु प्रदक्षिणम् ॥ ४९ ॥&lt;br&gt;&#xA;तत्र चालक्षितो भूत्वा नेत्रेणाज्ञां ददौ हरिः ।&lt;br&gt;&#xA;पुनः प्रणम्य स्वं लोकमात्मभूः प्रत्यपद्यत ॥ ५१ ॥&lt;br&gt;&#xA;अथ कृष्णो वनाच्छीघ्रमानयामास वत्सकान् ।&lt;br&gt;&#xA;यत्रापि पुलिने राजन् गोपानां राजमण्डली ॥ ५२ ॥&lt;br&gt;&#xA;गोपार्भकाश्च श्रीकृष्णं वत्सैः सार्धं समागतम् ।&lt;br&gt;&#xA;क्षणार्धं मेनिरे वीक्ष्य कृष्णमायाविमोहिताः ॥ ५३ ॥&lt;br&gt;&#xA;त ऊचुर्वत्सकैः कृष्ण त्वरं त्वं तु समागतः ।&lt;br&gt;&#xA;कुरुष्व भोजनं चात्र केनापि न कृतं प्रभो ॥ ५४ ॥&lt;br&gt;&#xA;ततश्च विहसन् कृष्णोऽभ्यवहृत्यार्भकैः सह ।&lt;br&gt;&#xA;दर्शयामास सर्वेभ्यश्चर्माजगरमेव च ॥ ५५ ॥&lt;br&gt;&#xA;सायङ्काले सरामस्तु कृष्णो गोपैः परावृतः ।&lt;br&gt;&#xA;अग्रे कृत्वा वत्सवृन्दं ह्याजगाम शनैर्व्रजम् ॥ ५६ ॥&lt;br&gt;&#xA;गोवत्सकैः सितसितासितपीतवर्णै&lt;br&gt;&#xA;रक्तादिधूम्रहरितैर्बहुशीलरूपैः ।&lt;br&gt;&#xA;गोपालमण्डलगतं व्रजपालपुत्रं&lt;br&gt;&#xA;वन्दे वनात् सुखदगोष्ठकमाव्रजन्तम् ॥ ५७ ॥&lt;br&gt;&#xA;आनन्दो गोपिकानां तु ह्यासीत्कृष्णस्य दर्शने ।&lt;br&gt;&#xA;यासां येन विना राजन् क्षणो युगसमोऽभवत् ॥ ५८ ॥&lt;br&gt;&#xA;कृत्वा गोष्ठे पृथग्वत्सान् बालाः स्वं स्वं गृहं गताः ।&lt;br&gt;&#xA;जगुश्चाघासुरवधमात्मनो रक्षणं हरे ॥ ५९ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;ब्रह्मस्तुतिः नाम नवमोऽध्यायः ॥ ९ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/10/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - दशमोऽध्यायः&lt;br&gt;&#xA;श्रीकृष्ण गोचारणवर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;गोपेच्छया रामकृष्णौ गोपालौ तौ बभूवतुः ।&lt;br&gt;&#xA;गाश्चारयन्तौ गोपालैः वयस्यैश्चेरतुर्वने ॥ १ ॥&lt;br&gt;&#xA;अग्रे पृष्ठे तदा गावः चरन्त्यः पार्श्वयोर्द्वयोः ।&lt;br&gt;&#xA;श्रीकृष्णस्य बलस्यापि पश्यन्त्यः सुन्दरं मुखम् ॥ २ ॥&lt;br&gt;&#xA;घण्टामञ्जीरझङ्कारं कुर्वन्त्यस्ता इतस्ततः ।&lt;br&gt;&#xA;किङ्किणीजालसंयुक्ता हेममालालसद्‌गलाः ॥ ३ ॥&lt;br&gt;&#xA;मुक्तागुच्छैर्बर्हिपिच्छैः लसत्पुच्छाच्छकेसराः ।&lt;br&gt;&#xA;स्फुरतां नवरत्नानां मालाजालैर्विराजिताः ॥ ४ ॥&lt;br&gt;&#xA;शृङ्गयोरन्तरे राजन् शिरोमणिमनोहराः ।&lt;br&gt;&#xA;हेमरश्मिप्रभास्फूर्ज्जत् शृङ्गपार्श्वप्रवेष्टनाः ॥ ५ ॥&lt;br&gt;&#xA;आरक्ततिलकाः काश्चित्पीतपुच्छारुणाङ्घ्रयः ।&lt;br&gt;&#xA;कैलासगिरिसङ्काशाः शीलरूपमहागुणाः ॥ ६ ॥&lt;br&gt;&#xA;सवत्सा मन्दगामिन्य ऊधोभारेण मैथिल ।&lt;br&gt;&#xA;कुण्डोध्न्यः पाटलाः काश्चित् लक्षन्त्यो भव्यमूर्तयः ॥ ७ ॥&lt;br&gt;&#xA;काश्चित्पीता विचित्राश्च श्यामाश्च हरितास्तथा ।&lt;br&gt;&#xA;ताम्रा धूम्रा घनश्यामा घनश्यामे गतेक्षणाः ॥ ८ ॥&lt;br&gt;&#xA;लघुशृङ्ग्यो दीर्घशृङ्ग्य उच्चशृङ्ग्यो वृषैः सह ।&lt;br&gt;&#xA;मृगशृङ्ग्यो वक्रशृङ्ग्यः कपिला मङ्गलायनाः ॥ ९ ॥&lt;br&gt;&#xA;शाद्वलं कोमलं कान्तं वीक्षन्त्योऽपि वने वने ।&lt;br&gt;&#xA;कोटिशः कोटिशो गावश्चरन्त्यः कृष्णपार्श्वयोः ॥ १० ॥&lt;br&gt;&#xA;पुण्यं श्रीयमुनातीरं तमालैः श्यामलैर्वनम् ।&lt;br&gt;&#xA;नीपैर्निम्बैः कदम्बैश्च प्रवालैः पनसैर्द्रुमैः ॥ ११ ॥&lt;br&gt;&#xA;कदलीकोविदाराम्रैः जम्बुबिल्वैर्मनोहरैः ।&lt;br&gt;&#xA;अश्वत्थैश्च कपित्थैश्च माधवीभिश्च मण्डितम् ॥ १२ ॥&lt;br&gt;&#xA;बभौ वृन्दावनं दिव्यं वसन्तर्तुमनोहरम् ।&lt;br&gt;&#xA;नन्दनं सर्वतोभद्रं क्षिपच्चैत्ररथं वनम् ॥ १३ ॥&lt;br&gt;&#xA;यत्र गोवर्धनो नाम सुनिर्झरदरीयुतः ।&lt;br&gt;&#xA;रत्नधातुमयः श्रीमान् मन्दारवनसङ्कुलः ॥ १४ ॥&lt;br&gt;&#xA;श्रीखण्डबदरीरम्भा देवदारुवटैर्वृतः ।&lt;br&gt;&#xA;पलाशप्लक्षाशोकैश्चारिष्टार्जुनकदम्बकैः ॥ १५ ॥&lt;br&gt;&#xA;पारिजातैः पाटलैश्च चम्पकैः परिशोभितः ।&lt;br&gt;&#xA;करञ्जजालकुञ्जाढ्यः श्यामैरिन्द्रयवैर्वृतः ॥ १६ ॥&lt;br&gt;&#xA;कलकण्ठैः कोकिलैश्च पुंस्कोकिलमयूरभृत् ।&lt;br&gt;&#xA;गाश्चारयन् तत्र कृष्णो विचचार वने वने ॥ १७ ॥&lt;br&gt;&#xA;वृन्दावने मधुवने पार्श्वे तालवनस्य च ।&lt;br&gt;&#xA;कुमुद्वने बाहुले च दिव्यकामवने परे ॥ १८ ॥&lt;br&gt;&#xA;बृहत्सानुगिरेः पार्श्वे गिरेर्नन्दीश्वरस्य च ।&lt;br&gt;&#xA;सुन्दरे कोकिलवने कोकिलध्वनिसङ्कुले ॥ १९ ॥&lt;br&gt;&#xA;रम्ये कुशवने सौम्ये लताजालसमन्विते ।&lt;br&gt;&#xA;महापुण्ये भद्रवने भाण्डीरोपवने नृप ॥ २० ॥&lt;br&gt;&#xA;लोहार्गले च यमुनातीरे तीरे वने वने ।&lt;br&gt;&#xA;पीतवासःपरिकरो नटवेषो मनोहरः ॥ २१ ॥&lt;br&gt;&#xA;वेत्रभृद्वादयन्वंशीं गोपीनां प्रीतिमावहन् ।&lt;br&gt;&#xA;मयूरपिच्छभृन्मौली स्रग्वी कृष्णो बभौ नृप ॥ २२ ॥&lt;br&gt;&#xA;अग्रे कृत्वा गवां वृन्दं सायङ्काले हरिः स्वयम् ।&lt;br&gt;&#xA;रागैः समीरयन्वंशीं श्रीनन्दव्रजमाविशत् ॥ २३ ॥&lt;br&gt;&#xA;वेणुवंशीध्वनिं श्रुत्वा श्रीवंशीवटमार्गतः ।&lt;br&gt;&#xA;गोरजोभिर्नभो व्याप्तं वीक्ष्य गेहाद्‌विनिर्गताः ॥ २४ ॥&lt;br&gt;&#xA;दूरीकर्तुं ह्याधिबाधामाहर्तुं सुखमुत्तमम् ।&lt;br&gt;&#xA;विस्मर्तुं न समर्थास्तं द्रष्टुं गोप्यः समाययुः ॥ २५ ॥&lt;br&gt;&#xA;सङ्कोचवीथीषु न सङ्गृहीतः&lt;br&gt;&#xA;शनैश्चलन् गोगणसङ्कुलासु ।&lt;br&gt;&#xA;सिंहावलोको गजबाललीलै-&lt;br&gt;&#xA;र्वधूजनैः पङ्कजपत्रनेत्रः ॥ २६ ॥&lt;br&gt;&#xA;सुमण्डितं मैथिलगोरजोभि-&lt;br&gt;&#xA;र्नीलं परं कुन्तलमादधानः&lt;br&gt;&#xA;हेमाङ्गदी मौलिविराजमान&lt;br&gt;&#xA;आकर्णवक्रीकृतदृष्टिबाणः ॥ २७ ॥&lt;br&gt;&#xA;गोधूलिभिर्मण्डितकुन्दहारः&lt;br&gt;&#xA;कर्णोपरि स्फूर्जितकर्णिकारः ।&lt;br&gt;&#xA;पीताम्बरो वेणुनिनादकारः&lt;br&gt;&#xA;पातु प्रभुर्वो हृतभूरिभारः ॥ २८ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;श्रीकृष्ण गोचारणवर्णनं नाम दशमोऽध्यायः ॥ १० ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/11/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - एकादशोऽध्यायः&lt;br&gt;&#xA;धेनुकासुरमोक्षः -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एकदा सबलः कृष्णश्चारयन् गा मनोहराः ।&lt;br&gt;&#xA;गोपालैः सहितः सर्वैर्ययौ तालवनं नवम् ॥ १ ॥&lt;br&gt;&#xA;धेनुकस्य भयाद्‌गोपा न गतास्ते वनान्तरम् ।&lt;br&gt;&#xA;कृष्णोऽपि न गतस्तत्र बल एको विवेश ह ॥ २ ॥&lt;br&gt;&#xA;नीलाम्बरं कटौ बद्ध्वा बलदेवो महाबलः ।&lt;br&gt;&#xA;परिपक्वफलार्थं हि तद्वने विचचार ह ॥ ३ ॥&lt;br&gt;&#xA;बाहुभ्यां कम्पयन् तालान् फलसङ्घं निपातयन् ।&lt;br&gt;&#xA;गर्जंश्च निर्भयः साक्षादनन्तोऽनन्तविक्रमः ॥ ४ ॥&lt;br&gt;&#xA;फलानां पततां शब्दं श्रुत्वा क्रोधावृतः खरः ।&lt;br&gt;&#xA;मध्याह्ने स्वापकृद्दुष्टो भीमः कंससखो बली ॥ ५ ॥&lt;br&gt;&#xA;आययौ सम्मुखे योद्धुं बलदेवस्य धेनुकः ।&lt;br&gt;&#xA;बलं पश्चिमपादाभ्यां निहत्योरसि सत्वरम् ॥ ६ ॥&lt;br&gt;&#xA;चकार खरशब्दं स्वं परिधावन् मुहुर्मुहुः ।&lt;br&gt;&#xA;गृहीत्वा धेनुकं शीघ्रं बलः पश्चिमपादयोः ॥ ७ ॥&lt;br&gt;&#xA;चिक्षेप तालवृक्षे च हस्तेनैकेन लीलया ।&lt;br&gt;&#xA;तेन भग्नश्च तालोऽपि तालान्पार्श्वस्थितान् बहून् ॥ ८ ॥&lt;br&gt;&#xA;पातयामास राजेन्द्र तदद्‌भुतमिवाभवत् ।&lt;br&gt;&#xA;पुनरुत्थाय दैत्येन्द्रो बलं जग्राह रोषतः ॥ ९ ॥&lt;br&gt;&#xA;योजनं नोदयामास गजं प्रति गजो यथा ।&lt;br&gt;&#xA;गृहीत्वा तं बलः सद्यो भ्रामयित्त्वाऽथ धेनुकम् ॥ १० ॥&lt;br&gt;&#xA;भूपृष्ठे पोथयामास मूर्छितो भग्नमस्तकः ।&lt;br&gt;&#xA;क्षणेन पुनरुत्थाय क्रोधसंयुक्तविग्रहः ॥ ११ ॥&lt;br&gt;&#xA;मूर्ध्नि कृत्वा चतुःशृङ्गं धृत्वा रूपं भयङ्करम् ।&lt;br&gt;&#xA;गोपान् विद्रावयामास शृङ्गैस्तीक्ष्णैर्भयङ्करैः ॥ १२ ॥&lt;br&gt;&#xA;अग्रे पलायितान् गोपान् दुद्रावाशु मदोत्कटः ।&lt;br&gt;&#xA;श्रीदामा तं च दण्डेन सुबलो मुष्टिना तथा ॥ १३ ॥&lt;br&gt;&#xA;स्तोकः पाशेन तं दैत्यं स तताड महाबलम् ।&lt;br&gt;&#xA;क्षेपणेनार्जुनोंऽशुश्च दैत्यं लत्तिकया खरम् ॥ १४ ॥&lt;br&gt;&#xA;विशालर्षभ एत्याशु पादेन स्वबलेन च ।&lt;br&gt;&#xA;तेजस्वी ह्यर्धचन्द्रेण देवप्रस्थश्चपेटकैः ॥ १५ ॥&lt;br&gt;&#xA;वरूथपः कन्दुकेन सन्तताड महाखरम् ।&lt;br&gt;&#xA;अथ कृष्णोऽपि तं नीत्वा हस्ताभ्यां धेनुकासुरम् ॥ १६ ॥&lt;br&gt;&#xA;भ्रामयित्वाऽऽशु चोक्षेप गिरिगोवर्धनोपरि ।&lt;br&gt;&#xA;श्रीकृष्णस्य प्रहारेण मूर्छितो घटिकाद्वयम् ॥ १७ ॥&lt;br&gt;&#xA;पुनरुत्थाय स्वतुनुं विधुन्वन् दारयन्मुखम् ।&lt;br&gt;&#xA;शृङ्गाभ्यां श्रीहरिं नीत्वा धावन्दैत्यो नभोगतः ॥ १८ ॥&lt;br&gt;&#xA;चकार तेन खे युद्धमूर्ध्वं वै लक्षयोजनम् ।&lt;br&gt;&#xA;गृहीत्वा धेनुकं दैत्यं श्रीकृष्णो भगवान्स्वयम् ॥ १९ ॥&lt;br&gt;&#xA;चिक्षेपाधो भूमिमध्ये चूर्णितास्थिः स मूर्च्छितः ।&lt;br&gt;&#xA;पुनरुत्थाय शृङ्गाभ्यां नादं कृत्वातिभैरवम् ॥ २० ॥&lt;br&gt;&#xA;गोवर्धनं समुत्पाट्य श्रीकृष्णे प्राणितोत्खरः ।&lt;br&gt;&#xA;गिरिं गृहीत्वा श्रीकृष्णः प्राक्षिपत्तस्य मस्तके ॥ २१ ॥&lt;br&gt;&#xA;देत्यो गिरिं गृहीत्वाऽथ श्रीकृष्णे प्राहिणोद्‌बली ।&lt;br&gt;&#xA;कृष्णो गोवर्धनं नीत्वा पूर्वस्थाने समाक्षिपत् ॥ २२ ॥&lt;br&gt;&#xA;पुनर्धावन् महादैत्यः शृङ्गाभ्यां दारयन्भुवम् ।&lt;br&gt;&#xA;बलं पश्चिमपादाभ्यां ताडयित्वा जगर्ज ह ॥ २३ ॥&lt;br&gt;&#xA;ननाद तेन ब्रह्माण्डं प्रैजद्‌भूखण्डमण्डलम् ।&lt;br&gt;&#xA;हस्ताभ्यां सङ्गृहीत्वा तं बलदेवो महाबलः ॥ २४ ॥&lt;br&gt;&#xA;भूपृष्ठे पोथयामास मूर्च्छितं भग्नमस्तकम् ।&lt;br&gt;&#xA;पुनस्तताड तं दैत्यं मुष्टिना ह्यचुताग्रजः ॥ २५ ॥&lt;br&gt;&#xA;तेन मुष्टिप्रहारेण सद्यो वै निधनं गतः ।&lt;br&gt;&#xA;तदेव ववृषुर्देवाः पुष्पैर्नन्दनसम्भवैः ॥ २६ ॥&lt;br&gt;&#xA;देहाद्‌विनिर्गतः सोऽपि श्यामसुन्दरविग्रहः ।&lt;br&gt;&#xA;स्रग्वी पीताम्बरो देवो वनमालाविभूषितः ॥ २७ ॥&lt;br&gt;&#xA;लक्षपार्षदसंयुक्तः सहस्रध्वजशोभितः ।&lt;br&gt;&#xA;सहस्रचक्रध्वनिभृद्धयायुतसमन्वितः ॥ २८ ॥&lt;br&gt;&#xA;लक्षचामरशोभाढ्योऽरुणवर्णोऽतिरत्नभृत् ।&lt;br&gt;&#xA;दिव्ययोजनविस्तीर्णो मनोयायी मनोहरः ॥ २९ ॥&lt;br&gt;&#xA;किङ्किणीजालसंयुक्तो घण्टामञ्जीरसंयुतः ।&lt;br&gt;&#xA;हरिं प्रदक्षिणीकृत्य सबलं दिव्यरूपधृक् ॥ ३० ॥&lt;br&gt;&#xA;दिव्यं रथं समारुह्य द्योतयन्मण्डलं दिशाम् ।&lt;br&gt;&#xA;जगाम दैत्यो हे राजन् गोलोकं कम्प्रकृतेः परम् ॥ ३१ ॥&lt;br&gt;&#xA;श्रीकृष्णो धेनुकं हत्वा सबलो बालकैः सह ।&lt;br&gt;&#xA;तद्यशस्तु प्रगायद्‌भिर्बभौ गोकुलगोगणैः ॥ ३२ ॥&lt;br&gt;&#xA;राजोवाच -&lt;br&gt;&#xA;मुने मुक्तिं कथं प्राप्तः पूर्वं को धेनुकासुरः ।&lt;br&gt;&#xA;कथं खरत्वमापन्न एतन्मे ब्रूहि तत्त्वतः ॥ ३३ ॥&lt;br&gt;&#xA;श्रीनारद उवाच वैरोचनेर्बलेः पुत्रो नाम्ना साहसिको बली ।&lt;br&gt;&#xA;नारीणां दशसाहस्रै रेमे वै गन्धमादने ॥ ३४ ॥&lt;br&gt;&#xA;वादित्राणां नूपुराणां शब्दोऽभूत्तद्वने महान् ।&lt;br&gt;&#xA;गुहायामास्थितस्यापि श्रीकृष्णं स्मरतो मुनेः ॥ ३५ ॥&lt;br&gt;&#xA;दुर्वाससोऽथ तेनापि ध्यानभङ्गो बभूव ह ।&lt;br&gt;&#xA;निर्गतः पादुकाऽऽरूढो दुर्वासाः कृशविग्रहः ॥ ३६ ॥&lt;br&gt;&#xA;दीर्घश्मश्रुर्यष्टिधरः क्रोधपुञ्जानलद्युतिः ।&lt;br&gt;&#xA;यस्य शापाद्विश्वमिदं कम्पते स जगाद ह ॥ ३७ ॥&lt;br&gt;&#xA;दुर्वासा उवाच -&lt;br&gt;&#xA;उत्तिष्ठ गर्दभाकार गर्दभो भव दुर्मते ।&lt;br&gt;&#xA;वर्षाणां तु चतुर्लक्षं व्यतीते भारते पुनः ॥ ३८ ॥&lt;br&gt;&#xA;माथुरे मण्डले दिव्ये पुण्ये तालवने वने ।&lt;br&gt;&#xA;बलदेवस्य हस्तेन मुक्तिस्ते भविताऽसुर ॥ ३९ ॥&lt;br&gt;&#xA;नारद उवाच -&lt;br&gt;&#xA;तस्माद्‌बलस्य हस्तेन श्रीकृष्णस्तं जघान ह ।&lt;br&gt;&#xA;प्रह्लादाय वरो दत्तो न वध्यो मे तवान्वयः ॥ ४० ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;धेनुकासुरमोक्षो नाम एकादशोऽध्यायः ॥ ११ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/12/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - द्वादशोऽध्यायः&lt;br&gt;&#xA;कालियमर्दनं तथा दावाग्निपानम् -&lt;/p&gt;&#xA;&lt;p&gt;बलं विनाथ गोपालैश् चारयन् गा हरिः स्वयम् ।&lt;br&gt;&#xA;कालिन्दीकूलमागत्य ययौ वारिविषावृतम् ॥ १ ॥&lt;br&gt;&#xA;कालियेन फणीन्द्रेण जलं यत्र विदूषितम् ।&lt;br&gt;&#xA;पीत्वा निपेतुर्वसवो गावो गोपा जलान्तिके ॥ २ ॥&lt;br&gt;&#xA;तदा तान् जीवयामास दृष्ट्या पीयूषपूर्णया ।&lt;br&gt;&#xA;आर्द्रचित्तो हरिः साक्षाद्‌भगवान् वृजिनार्दनः ॥ ३ ॥&lt;br&gt;&#xA;कटौ पीतपटं बद्ध्वा नीपमारुह्य माधवः ।&lt;br&gt;&#xA;पपातोत्तुङ्गविटपात्तत्तोये विषदूषिते ॥ ४ ॥&lt;br&gt;&#xA;उच्चचाल जलं दुष्टं कृष्णसङ्घातघूर्णितम् ।&lt;br&gt;&#xA;तत्सर्पमन्दिरे नद्यां भृङ्गीभूतं बभूव ह ॥ ५ ॥&lt;br&gt;&#xA;तदैव कालियः क्रुद्धः फणी फणशतावृतः ।&lt;br&gt;&#xA;दशन्दन्तैश्च भुजया चच्छाद नृप माधवम् ॥ ६ ॥&lt;br&gt;&#xA;कृष्णो दीर्घं वपुः कृत्वा बन्धनान्निर्गतश्च तम् ।&lt;br&gt;&#xA;पुच्छे गृहीत्वा सर्पेन्द्रं भ्रामयित्वा त्वितस्ततः ॥ ७ ॥&lt;br&gt;&#xA;जलेनिपात्य हस्ताभ्यां चिक्षेपाशु धनुःशतम् ।&lt;br&gt;&#xA;पुनरुत्थाय सर्पेन्द्रो लेलिहानो भयङ्करः ॥ ८ ॥&lt;br&gt;&#xA;वामहस्ते हरिं सर्पो रुषा जग्राह माधवम् ।&lt;br&gt;&#xA;हरिर्दक्षिणहस्तेन गृहीत्वा तं महाखलम् ॥ ९ ॥&lt;br&gt;&#xA;तज्जले पोथयामास सुपर्ण इव पन्नगम् ।&lt;br&gt;&#xA;सर्पो मुखशतं दीर्घं प्रसार्य पुनरागतः ॥ १० ॥&lt;br&gt;&#xA;पुच्छे गृहीत्वा तं कृष्णः चकर्षाशु धनुःशतम् ।&lt;br&gt;&#xA;कृष्णहस्ताद्‌विनिष्क्रम्य सर्पस्तं व्यदशत्पुनः ॥ ११ ॥&lt;br&gt;&#xA;तताड मुष्टिना सर्पं त्रैलोक्यबलधारकः ।&lt;br&gt;&#xA;कृष्णमुष्टिप्रहारेण मूर्च्छितो विगतस्मृतिः ॥ १२ ॥&lt;br&gt;&#xA;नतं कृत्वाऽऽननशतं स्थितोऽभूत् कृष्णसम्मुखे ।&lt;br&gt;&#xA;आरुह्य तत्फणिशतं मणिवृन्दमनोहरम् ॥ १३ ॥&lt;br&gt;&#xA;ननर्त नटवत्कृष्णो नटवेषो मनोहरः ।&lt;br&gt;&#xA;गायन् सप्तस्वरै रागं सङ्गीतं च सतालकम् ॥ १४ ॥&lt;br&gt;&#xA;पुष्पैर्देवेषु वर्षत्सु ताण्डवे नटराजवत् ।&lt;br&gt;&#xA;वादयन् स मुदा वीणाऽऽनकदुन्दुभिवेणुकान् ॥ १५ ॥&lt;br&gt;&#xA;सतालं पदविन्यासैस्तत्फणां सोज्ज्वलान् बहून् ।&lt;br&gt;&#xA;बभञ्ज श्वसतः कृष्णः कालियस्य महात्मनः ॥ १६ ॥&lt;br&gt;&#xA;तदैव नागपत्न्यस्ता आगता भयविह्वलाः ।&lt;br&gt;&#xA;नत्वा कृष्णपदं देवमूचुर्गद्‌गदया गिरा ॥ १७ ॥&lt;br&gt;&#xA;नागपत्न्य ऊचुः -&lt;br&gt;&#xA;नमः श्रीकृष्णचन्द्रय गोलोकपतये नमः ।&lt;br&gt;&#xA;असङ्ख्याण्डाधिपते परिपूर्णतमाय ते ॥ १८ ॥&lt;br&gt;&#xA;श्रीराधापतये तुभ्यं व्रजाधीशाय ते नमः ।&lt;br&gt;&#xA;नमः श्रीनन्दपुत्राय यशोदानन्दनाय ते ॥ १९ ॥&lt;br&gt;&#xA;पाहि पाहि परदेव पन्नगं&lt;br&gt;&#xA;त्वत्परं न शरणं जगत्त्रये ।&lt;br&gt;&#xA;त्वम् पदात्परतरो हरिः स्वयं&lt;br&gt;&#xA;लीलया किल तनोषि विग्रहम् ॥ २० ॥&lt;br&gt;&#xA;श्रीनारद उवाच -&lt;br&gt;&#xA;नागपत्नीस्तुतः कृष्णः कालियं विगतस्मयम् ।&lt;br&gt;&#xA;विससर्ज हरिः साक्षात्परिपूर्णतमः स्वयम् ॥ २१ ॥&lt;br&gt;&#xA;पाहीति प्रवदन्तं तं कालियं भगवान् हरिः ।&lt;br&gt;&#xA;प्रणतं सम्मुखे प्राप्तं प्राह देवो जनार्दनः ॥ २२ ॥&lt;br&gt;&#xA;श्रीभगवानुवाच -&lt;br&gt;&#xA;द्वीपं रमणकं गच्छ सकलत्रसुहृद्‌वृतः ।&lt;br&gt;&#xA;सुपर्णोद्यतनात्त्वां वै नाद्यान् मत्पादलाञ्छितम् ॥ २३ ॥&lt;br&gt;&#xA;श्रीनारद उवाच -&lt;br&gt;&#xA;सर्पः कृष्णं तु सम्पूज्य परिक्रम्य प्रणम्य तम् ।&lt;br&gt;&#xA;कलत्रपुत्रसहितो द्वीपं रमणकं ययौ ॥ २४ ॥&lt;br&gt;&#xA;अथ श्रुत्वा कालियेन सङ्ग्रस्तं नन्दनन्दनम् ।&lt;br&gt;&#xA;तत्राजग्मुर्गोपगणा नन्दाद्याः सकला जनाः ॥ २५ ॥&lt;br&gt;&#xA;जलाद्‌विनिर्गतं कृष्णं दृष्ट्वा मुमुदिरे जनाः ।&lt;br&gt;&#xA;आश्लिष्य स्वसुतं नन्दः परां मुदमवाप ह ॥ २६ ॥&lt;br&gt;&#xA;सुतं लब्ध्वा यशोदा सा सुतकल्याणहेतवे ।&lt;br&gt;&#xA;ददौ दानं द्विजातिभ्यः स्नेहस्नुतपयोधरा ॥ २७ ॥&lt;br&gt;&#xA;तत्रैव शयनं चक्रुर्गोपाः सर्वे परिश्रमात् ।&lt;br&gt;&#xA;कालिन्दीनिकटे राजन् गोपीगोपगणैः सह ॥ २८ ॥&lt;br&gt;&#xA;वेणुसङ्घर्षणोद्‌भूतो दावाग्निः प्रलयाग्निवत् ।&lt;br&gt;&#xA;निशीथे सर्वतो गोपान् दग्धुमागतवान् स्फुरन् ॥ २९ ॥&lt;br&gt;&#xA;गोपा वयस्याः श्रीकृष्णं सबलं शरणं गताः ।&lt;br&gt;&#xA;नत्वा कृताञ्जलिं कृत्वा तमूचुर्भयकातराः ॥ ३० ॥&lt;br&gt;&#xA;गोपा ऊचुः -&lt;br&gt;&#xA;कृष्ण कृष्ण महाबाहो शरणागतवत्सल ।&lt;br&gt;&#xA;पाहि पाहि वने कष्टाद्दावाग्नेः स्वजनान् प्रभो ॥ ३१ ॥&lt;br&gt;&#xA;श्रीनारद उवाच -&lt;br&gt;&#xA;स्वलोचनानि माभैष्ट न्यमीलयत माधवः ।&lt;br&gt;&#xA;इत्युक्त्वा वह्निमपिबद्देवो योगेश्वरेश्वरः ॥ ३२ ॥&lt;br&gt;&#xA;प्रातर्गोपगणैः सार्द्धं विस्मितैर्नन्दनन्दनः ।&lt;br&gt;&#xA;गोगणैः सहितः श्रीमद्‌व्रजमण्डलमाययौ ॥ ३३ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;कालियदमनं दावाग्निपानं नाम द्वादशोऽध्यायः ॥ १२ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/13/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - त्रयोदशोऽध्यायः&lt;br&gt;&#xA;शेषोपाख्यानवर्णनम् -&lt;/p&gt;&#xA;&lt;p&gt;वैदेह उवाच -&lt;br&gt;&#xA;यद्‌रजो दुर्लभं लोके योगिनां बहुजन्मभिः ।&lt;br&gt;&#xA;तत्पादाब्जं हरेः साक्षाद्‌बभौ कालियमूर्द्धसु ॥ १ ॥&lt;br&gt;&#xA;कोऽयं पूर्वं कुशलकृत्कालियो फणिनां वरः ।&lt;br&gt;&#xA;एनं वेदितुमिच्छामि ब्रूहि देवर्षिसत्तम ॥ २ ॥&lt;br&gt;&#xA;श्रीनारद उवाच -&lt;br&gt;&#xA;स्वायम्भुवान्तरे पूर्वं नाम्ना वेदशिरा मुनिः ।&lt;br&gt;&#xA;विन्ध्याचले तपोऽकार्षीद्‌भृगुवंशसमुद्‌भवः ॥ ३ ॥&lt;br&gt;&#xA;तदाश्रमे तपः कर्तुं प्राप्तो ह्यश्वशिरा मुनिः ।&lt;br&gt;&#xA;तं वीक्ष्य रक्तनयनः प्राह वेदशिरा रुषा ॥ ४ ॥&lt;br&gt;&#xA;वेदशिरा उवाच -&lt;br&gt;&#xA;ममाश्रमे तपो विप्र मा कुर्याः सुखदं न हि ।&lt;br&gt;&#xA;अन्यत्र ते तपोयोग्या भूमिर्नास्ति तपोधन ॥ ५ ॥&lt;br&gt;&#xA;श्रीनारद उवाच -&lt;br&gt;&#xA;श्रुत्वाऽथ वेदशिरसो वाक्यं ह्यश्वशिरा मुनिः ।&lt;br&gt;&#xA;क्रोधयुक्तो रक्तनेत्रः प्राह तं मुनिपुङ्गवम् ॥ ६ ॥&lt;br&gt;&#xA;अश्वशिरा उवाच -&lt;br&gt;&#xA;महाविष्णोरियं भूमिः न ते मे मुनिसत्तम ।&lt;br&gt;&#xA;कतिभिर्मुनिभिश्चात्र न कृतं तप उत्तमम् ॥ ७ ॥&lt;br&gt;&#xA;श्वसन् सर्प इव त्वं भो वृथा क्रोधं करोषि हि ।&lt;br&gt;&#xA;तदा सर्पो भव त्वं हि भूयात्ते गरुडाद्‌भयम् ॥ ८ ॥&lt;br&gt;&#xA;वेदशिरा उवाच -&lt;br&gt;&#xA;त्वं महादुरभिप्रायो लघुद्रोहे महोद्यमः ।&lt;br&gt;&#xA;कार्यार्थी काम इव कौ त्वं काको भव दुर्मते ॥ ९ ॥&lt;br&gt;&#xA;आविरासीत्ततो विष्णुरित्थं च शपतोस्तयोः ।&lt;br&gt;&#xA;स्वस्वशापाद्दुःखितयोः सान्त्वयामास तौ गिरा ॥ १० ॥&lt;br&gt;&#xA;श्रीभगवानुवाच -&lt;br&gt;&#xA;युवां तु मे समौ भक्तौ भुजाविव तनौ मुनी ।&lt;br&gt;&#xA;स्ववाक्यं तु मृषा कर्तुं समर्थोऽहं मुनीश्वरौ ॥ ११ ॥&lt;br&gt;&#xA;भक्तवाक्यं मृषा कर्तुं नेच्छामि शपथो मम ।&lt;br&gt;&#xA;ते मूर्ध्नि हे वेदशिरः चरणौ मे भविष्यतः ॥ १२ ॥&lt;br&gt;&#xA;तदा ते गरुडाद्‌भीतिः न भविष्यति कर्हिचित् ।&lt;br&gt;&#xA;शृणु मेऽश्वशिरो वाक्यं शोचं मा कुरु मा कुरु ॥ १३ ॥&lt;br&gt;&#xA;काकरूपेऽपि सुज्ञानं ते भविष्यति निश्चितम् ।&lt;br&gt;&#xA;परं त्रैकालिकं ज्ञानं संयुतं योगसिद्धिभिः ॥ १४ ॥&lt;br&gt;&#xA;श्रीनारद उवाच -&lt;br&gt;&#xA;उत्युक्त्वाथ गते विष्णौ मुनिरश्वशिरा नृप ।&lt;br&gt;&#xA;साक्षात्काकभुषण्डोऽभूद्‌योगीन्द्रो नीलपर्वते ॥ १५ ॥&lt;br&gt;&#xA;रामभक्तो महातेजाः सर्वशास्त्रार्थदीपकः ।&lt;br&gt;&#xA;रामायणं जगौ यो वै गरुडाय महात्मने ॥ १६ ॥&lt;br&gt;&#xA;चाक्षुषे ह्यन्तरे प्राप्ते दक्षः प्राचेतसो नृप ।&lt;br&gt;&#xA;कश्यपाय ददौ कन्या एकादश मनोहराः ॥ १७ ॥&lt;br&gt;&#xA;तासां कद्रूश्च या श्रेष्ठा साऽद्यैव रोहिणी स्मृता ।&lt;br&gt;&#xA;वसुदेवप्रिया यस्यां बलदेवोऽभवत्सुतः ॥ १८ ॥&lt;br&gt;&#xA;सा कद्रूश्च महासर्पान् जनयामास कोटिशः ।&lt;br&gt;&#xA;महोद्‌भटान् विषबलानुग्रान् पञ्चशताननान् ॥ १९ ॥&lt;br&gt;&#xA;महाफणिधरान् कांश्चिद्दुःसहांश्च शताननान् ।&lt;br&gt;&#xA;तेषां वेदशिरा नाम कालियोऽभून्महाफणी ॥ २० ॥&lt;br&gt;&#xA;तेषामादौ फणीन्द्रोऽभूच्छेषोऽनन्तः परात्परः ।&lt;br&gt;&#xA;सोऽद्यैव बलदेवोऽस्ति रामोऽनन्तोऽच्युताग्रजः ॥ २१ ॥&lt;br&gt;&#xA;एकदा श्रीहरिः साक्षाद्‌भगवान् प्रकृतेः परः ।&lt;br&gt;&#xA;शेषं प्राह प्रसन्नात्मा मेघगम्भीरया गिरा ॥ २२ ॥&lt;br&gt;&#xA;श्रीभगवानुवाच - भूमण्डलं समाधातुं सामर्थ्यं कस्यचिन्न हि ।&lt;br&gt;&#xA;तस्मादेनं महीगोलं मूर्ध्नि तं हि समुद्धर ॥ २३ ॥&lt;br&gt;&#xA;अनन्तविक्रमस्त्वं वै यतोऽनन्त इति स्मृतः ।&lt;br&gt;&#xA;इदं कार्यं प्रकर्तव्यं जनकल्याणहेतवे ॥ २४ ॥&lt;br&gt;&#xA;शेष उवाच -&lt;br&gt;&#xA;अवधिं कुरु यावत्त्वं धरोद्धारस्य मे प्रभो ।&lt;br&gt;&#xA;भूभारं धारयिष्यामि तावत्ते वचनादिह ॥ २५ ॥&lt;br&gt;&#xA;श्रीभगवानुवाच -&lt;br&gt;&#xA;नित्यं सहस्रवदनैरुच्चारं च पृथक् पृथक् ।&lt;br&gt;&#xA;मद्‌गुणस्फुरतां नाम्नां कुरु सर्पेन्द्र सर्वतः ॥ २६ ॥&lt;br&gt;&#xA;मन्नामानि च दिव्यानि यदा यान्त्यवसानताम् ।&lt;br&gt;&#xA;तदा भूभारमुत्तार्य फणिस्त्वं सुसुखी भव ॥ २७ ॥&lt;br&gt;&#xA;शेष उवाच -&lt;br&gt;&#xA;आधारोऽहं भविष्यामि मदाधारश्च को भवेत् ।&lt;br&gt;&#xA;निराधारः कथं तोये तिष्ठामि कथय प्रभो ॥ २८ ॥&lt;br&gt;&#xA;श्रीभगवानुवाच -&lt;br&gt;&#xA;अहं च कमठो भूत्वा धारयिष्यामि ते तनुम् ।&lt;br&gt;&#xA;महाभारमयीं दीर्घां मा शोचं क्रु मत्सखे ॥ २९ ॥&lt;br&gt;&#xA;श्रीनारद उवाच -&lt;br&gt;&#xA;तदा शेषः समुत्थाय नत्वा श्रीगरुडध्वजम् ।&lt;br&gt;&#xA;जगाम नृप पातालादधो वै लक्षयोजनम् ॥ ३० ॥&lt;br&gt;&#xA;गृहीत्वा स्वकरेणेदं गरिष्ठं भूमिमण्डलम् ।&lt;br&gt;&#xA;दधार स्वफणे शेषोऽप्येकस्मिंश्चण्डविक्रमः ॥ ३१ ॥&lt;br&gt;&#xA;सङ्कर्षणेऽथ पाताले गतेऽनन्तपरात्परे ।&lt;br&gt;&#xA;अन्ये फणीन्द्रास्तमनु विविशुर्ब्रह्मणोदिताः ॥ ३२ ॥&lt;br&gt;&#xA;अतले वितले केचित्सुतले च महातले ।&lt;br&gt;&#xA;तलातले तथा केचित्सम्प्राप्तास्ते रसातले ॥ ३३ ॥&lt;br&gt;&#xA;तेभ्यस्तु ब्रह्मणा दत्तं द्वीपं रमणकं भुवि ।&lt;br&gt;&#xA;कालियप्रमुखास्तस्मिन् अवसन्सुखसंवृताः ॥ ३४ ॥&lt;br&gt;&#xA;इति ते कथितं राजन् कालियस्य कथानकम् ।&lt;br&gt;&#xA;भुक्तिदं मुक्तिदं सारं किं भूयः श्रोतुमिच्छसि ॥ ३५ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;शेषोपाख्यानवर्णनं नाम त्रयोशोऽध्यायः ॥ १३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/14/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - चतुर्दशोऽध्यायः&lt;br&gt;&#xA;कालियोपाख्यान वर्णनम् -&lt;/p&gt;&#xA;&lt;p&gt;वैदेह उवाच -&lt;br&gt;&#xA;राजोवाच -&lt;br&gt;&#xA;द्वीपे रमणके ब्रह्मन् सर्पान् अन्यान्विना कथम् ।&lt;br&gt;&#xA;एतन्मे ब्रूहि सकलं कालियस्याभवद्‌भयम् ॥ १ ॥&lt;br&gt;&#xA;श्रीनारद उवाच -&lt;br&gt;&#xA;तत्र नागान्तको नित्यं नागसङ्घं जघान ह ।&lt;br&gt;&#xA;गतक्षोभं चैकदा ते तार्क्ष्यं प्राहुर्भयातुराः ॥ २ ॥&lt;br&gt;&#xA;नागाः ऊचुः -&lt;br&gt;&#xA;हे गरुत्मन् नमस्तुभ्यं त्वं साक्षाद्‌विष्णुवाहनः ।&lt;br&gt;&#xA;अस्मानत्सि यदा सर्पान् कथं नो जीवनं भवेत् ॥ ३ ॥&lt;br&gt;&#xA;तस्माद्‌बलिं गृहाणाशु मासे मासे गृहात्पृथक् ।&lt;br&gt;&#xA;वनस्पतिसुधान्नानां उपचारैर्विधानतः ॥ ४ ॥&lt;br&gt;&#xA;गरुड उवाच -&lt;br&gt;&#xA;एकः सर्पस्तु मे देयोभवद्‌भिर्वा गृहात्पृथक् ।&lt;br&gt;&#xA;कथं पचामि तमृते बलिं वीटकवत्परम् ॥ ५ ॥&lt;br&gt;&#xA;श्रीनारद उवाच -&lt;br&gt;&#xA;तथास्तु चोक्तास्ते सर्वे गरुडाय महात्मने ।&lt;br&gt;&#xA;गोपीथायात्मजो राजन् नित्यं दिव्यं बलिं ददुः ॥ ६ ॥&lt;br&gt;&#xA;कालियस्य गृहस्यापि समयोऽभूद्‌यदा नृप ।&lt;br&gt;&#xA;तदा तार्क्ष्यबलिं सर्वं बुभुजे कालियो बलात् ॥ ७ ॥&lt;br&gt;&#xA;तदाऽऽगतः प्रकुपितो वेगतः कालियोपरि ।&lt;br&gt;&#xA;चकार पादविक्षेपं गरुडश्चण्डविक्रमः ॥ ८ ॥&lt;br&gt;&#xA;गरुडाङ्घ्रिप्रहारेण कालियो मूर्छितोऽभवत् ।&lt;br&gt;&#xA;पुनरुत्थाय जिह्वाभिः प्रावलीढन् मुखं श्वसन् ॥ ९ ॥&lt;br&gt;&#xA;प्रसार्य स्वं फणशतं कालियः फणिनां वरः ।&lt;br&gt;&#xA;व्यदशद्‌गरुडं वेगाद्दद्‌भिर्विषमयैर्बली ॥ १० ॥&lt;br&gt;&#xA;गृहीत्वा तं च तुण्डेन गरुडो दिव्यवाहनः ।&lt;br&gt;&#xA;भूपृष्ठे पोथयामास पक्षाभ्यां ताडयन्मुहुः ॥ ११ ॥&lt;br&gt;&#xA;तुण्डाद्‌विनिर्गतः सर्पः तत्पक्षान्विचकर्ष ह ।&lt;br&gt;&#xA;तत्पादौ वेष्टयंस्तुद्यन् फूत्कारं व्यदधन्मुहुः ॥ १२ ॥&lt;br&gt;&#xA;तेषां तु दर्शनं पुण्यं सर्वकामफलप्रदम् ।&lt;br&gt;&#xA;शुक्लपक्षे मैथिलेन्द्र दशम्यामाश्विनस्य तत् ॥ १३ ॥&lt;br&gt;&#xA;कुपितो गरुडस्तं वै नीत्वा तुण्डेन कालियम् ।&lt;br&gt;&#xA;निपात्य भूम्यां सहसा तत्तनुं विचकर्ष ह ॥ १४ ॥&lt;br&gt;&#xA;तदा दुद्राव तत्तुण्डात् कालियो भयविह्वह्लः ।&lt;br&gt;&#xA;तमन्वधावत् सहसा पक्षिराट् चण्डविक्रमः ॥ १५ ॥&lt;br&gt;&#xA;सप्त द्वीपान् सप्तखण्डान् सप्तसिन्धूंस्ततः फणी ।&lt;br&gt;&#xA;यत्र यत्र गतस्तार्क्ष्यं तत्र तत्र ददर्श ह ॥ १६ ॥&lt;br&gt;&#xA;भूर्लोकं च भुवर्लोकं स्वर्लोकं प्रगतः फणी ।&lt;br&gt;&#xA;महर्लोकं ततो धावन् जनलोकं जगाम ह ॥ १७ ॥&lt;br&gt;&#xA;यत्रैव गरुडे प्राप्तेऽ धोऽधो लोकं पुनर्गतः ।&lt;br&gt;&#xA;श्रीकृष्णस्य भयात्केऽपि रक्षां तस्य न सन्दधुः ॥ १८ ॥&lt;br&gt;&#xA;कुत्रापि न सुखे जाते कालियोऽपि भयातुरः ।&lt;br&gt;&#xA;जगाम देवदेवस्य शेषस्य चरणान्तिके ॥ १९ ॥&lt;br&gt;&#xA;नत्वा प्रणम्य तं शेषं परिक्रम्य कृताञ्जलिः ।&lt;br&gt;&#xA;दीनो भयातुरः प्राह दीर्घपृष्ठ प्रकम्पितः ॥ २० ॥&lt;br&gt;&#xA;कालिय उवाच -&lt;br&gt;&#xA;हेभूमिभर्तर्भुवनेश भूमन्&lt;br&gt;&#xA;भूभारहृत्त्वं ह्यसि भूरिलीलः ।&lt;br&gt;&#xA;मां पाहि पाहि प्रभविष्णुपूर्णः&lt;br&gt;&#xA;परात्परस्त्वं पुरुषः पुराणः ॥ २१ ॥&lt;br&gt;&#xA;श्रीनारद उवाच -&lt;br&gt;&#xA;दीनं भयातुरं दृष्ट्वा कालियं श्रीफणीश्वरः ।&lt;br&gt;&#xA;वाचा मधुरया प्रीणन् प्राह देवोजनार्दनः ॥ २२ ॥&lt;br&gt;&#xA;शेष उवाच -&lt;br&gt;&#xA;हे कालिय महाबुद्धे श्रृणु मे परमं वचः ।&lt;br&gt;&#xA;कुत्रापि न हि ते रक्षा भविष्यति न संशयः ॥ २३ ॥&lt;br&gt;&#xA;आसीत्पुरा मुनिः सिद्धः सौभरिर्नाम नामतः ।&lt;br&gt;&#xA;वृन्दारण्ये तपस्तप्तो वर्षाणामयुतं जले ॥ २४ ॥&lt;br&gt;&#xA;मीनराजविहारं यो वीक्ष्य गेहस्पृहोऽभवत् ।&lt;br&gt;&#xA;स उवाह महाबुद्धिः मान्धातुस्तनुजाशतम् ॥ २५ ॥&lt;br&gt;&#xA;तस्मै ददौ हरिः साक्षात् परां भागवतीं श्रियम् ।&lt;br&gt;&#xA;वीक्ष्य तां नृप मान्धाता विस्मितोऽभूद्‌गतस्मयः ॥ २६ ॥&lt;br&gt;&#xA;यमुनान्तर्जले दीर्घं सौभरेस्तपतस्तपः ।&lt;br&gt;&#xA;पश्यतस्तस्य गरुडो मीनराजं जघान ह ॥ २७ ॥&lt;br&gt;&#xA;मीनान्सुदुःखितान् दृष्ट्वा दुःसहा दीनवत्सलः ।&lt;br&gt;&#xA;तस्मिन् शापौ ददौ क्रुद्धः सौभरिर्मुनिसत्तमः ॥ २८ ॥&lt;br&gt;&#xA;सौभरिरुवाच -&lt;br&gt;&#xA;मीनानद्यतनाद् अत्र यद्यत्सि त्वं बलाद्विराट् ।&lt;br&gt;&#xA;तदैव र्पाणनाशस्ते भूयान्मे शापतस्त्वरम् ॥ २९ ॥&lt;br&gt;&#xA;शेष उवाच -&lt;br&gt;&#xA;तद्दिनात्तत्र नायाति गरुडः शापविह्वलः ।&lt;br&gt;&#xA;तस्मात् कालिय गच्छाशु वृन्दारण्ये हरेर्वने ॥ ३० ॥&lt;br&gt;&#xA;कालिन्द्यां च निजं वासं कुरु मद्वाक्यनोदितः ।&lt;br&gt;&#xA;निर्भयस्ते भयं तार्क्ष्यान् न भविष्यति कर्हिचित् ॥ ३१ ॥&lt;br&gt;&#xA;श्रीनारद उवाच -&lt;br&gt;&#xA;इत्युक्तः कालियो भीतः सकलत्रः सपुत्रकः ।&lt;br&gt;&#xA;कालिन्द्यां वासकृद् राजन् श्रीकृष्णेन विवासितः ॥ ३२ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;कालियोपाख्यान वर्णनं नाम चतुर्दशोऽध्यायः ॥ १४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/15/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - पञ्चदशोऽध्यायः&lt;br&gt;&#xA;राधाकृष्णप्रेमोद्योगवर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;इदं मया ते कथितं कालियस्यापि मर्दनम् ।&lt;br&gt;&#xA;श्रीकृष्णचरितं पुण्यं किं भूयः श्रोतुमिच्छसि ॥ १ ॥&lt;br&gt;&#xA;बहुलाश्व उवाच -&lt;br&gt;&#xA;श्रीकृष्णस्य कथां श्रुत्वा भक्तस्तृप्तिं न याति हि ।&lt;br&gt;&#xA;यथाऽमरः सुधां पीत्वा यथालिः पद्मकर्णिकाम् ॥ २ ॥&lt;br&gt;&#xA;रासं कर्तुं हरौ जाते शिशुरूपे महात्मनि ।&lt;br&gt;&#xA;भाण्डीरे देववागाह श्रीराधां खिन्नमानसाम् ॥ ३ ॥&lt;br&gt;&#xA;शोचं मा कुरु कल्याणि वृन्दारण्ये मनोहरे ।&lt;br&gt;&#xA;मनोरथस्ते भविता श्रीकृष्णेन महात्मनि ॥ ४ ॥&lt;br&gt;&#xA;इत्थं देवगिरा प्रोक्तो मनोरथमहार्णवः ।&lt;br&gt;&#xA;कथं बभूव भगवान् वृन्दारन्ये मनोहरे ॥ ५ ॥&lt;br&gt;&#xA;कथं श्रीराधया सार्धं रासक्रीडां मनोहराम् ।&lt;br&gt;&#xA;चकार वृन्दकारण्ये परिपूर्णतमः स्वयम् ॥ ६ ॥&lt;br&gt;&#xA;श्रीनारद उवाच -&lt;br&gt;&#xA;साधु पृष्टं त्वया राजन् भगवच्चरितं शुभम् ।&lt;br&gt;&#xA;गुप्तं वदामि देवैश्च लीलाख्यानं मनोहरम् ॥ ७ ॥&lt;br&gt;&#xA;एकदा मुख्यसख्यौ द्वे विशाखाललिते शुभे ।&lt;br&gt;&#xA;वृषभानोर्गृहं प्राप्य तां राधां जग्मतू रहः ॥ ८ ॥&lt;br&gt;&#xA;सख्यावूचतुः -&lt;br&gt;&#xA;यं चिन्तयसि राधे त्वं यद्गुणं वदसि स्वतः ।&lt;br&gt;&#xA;सोऽपि नित्यं समायाति वृषभानुपुरेऽर्भकैः ॥ ९ ॥&lt;br&gt;&#xA;प्रेक्षणीयस्त्वया राधे दर्शनीयोऽतिसुन्दरः ।&lt;br&gt;&#xA;पश्चिमायां निशीथिन्यां गोचारणविनिर्गतः ॥ १० ॥&lt;br&gt;&#xA;राधोवाच -&lt;br&gt;&#xA;लिखित्वा तस्य चित्रं हि दर्शयाशु मनोहरम् ।&lt;br&gt;&#xA;तर्हि तत्प्रेक्षणं पश्चात्करिष्यामि न संशयः ॥ ११ ॥&lt;br&gt;&#xA;श्रीनारद उवाच -&lt;br&gt;&#xA;अथ सख्यौ व्यलिखतां चित्रं नन्दशिशोः शुभम् ।&lt;br&gt;&#xA;नवयौवनमाधुर्यं राधायै ददतुस्त्वरम् ॥ १२ ॥&lt;br&gt;&#xA;तद्‌दृष्ट्वा हर्षिता राधा कृष्णदर्शनलालसा ।&lt;br&gt;&#xA;चित्रं करे प्रपश्यन्ती सुष्वापानन्दसङ्कुला ॥ १३ ॥&lt;br&gt;&#xA;ददर्श कृष्णं भवने शयाना&lt;br&gt;&#xA;नृत्यन्तमाराद्‌वृषभानुपुत्री ॥ १४ ॥&lt;br&gt;&#xA;तदैव राधा शयनात्समुत्थिता&lt;br&gt;&#xA;परस्य कृष्णस्य वियोगविह्वला ।&lt;br&gt;&#xA;सञ्चिन्तयन्ती कमनीयरूपिणं&lt;br&gt;&#xA;मेने त्रिलोकीं तृणवद्‌विदेहराट् ॥ १५ ॥&lt;br&gt;&#xA;तर्ह्याव्रजन्तं स्ववनाद्‌व्रजेश्वरं&lt;br&gt;&#xA;सङ्कोचवीथ्यां वृषाभानुपत्तने ।&lt;br&gt;&#xA;गवाक्षमेत्याशु सखीप्रदर्शितं&lt;br&gt;&#xA;दृष्ट्वा तु मूर्च्छां समवाप सुन्दरी ॥ १६ ॥&lt;br&gt;&#xA;कृष्णोऽपि दृष्ट्वा वृषभानुनन्दिनीं&lt;br&gt;&#xA;सुरूपकौशल्ययुतां गुणाश्रयाम् ।&lt;br&gt;&#xA;कुर्वन्मनो रन्तुमतीव माधवो&lt;br&gt;&#xA;लीलातनुः स प्रययौ स्वमन्दिरम् ॥ १७ ॥&lt;br&gt;&#xA;एवं ततः कृष्णवियोगविह्वलां&lt;br&gt;&#xA;प्रभूतकामज्वरखिन्नमानसाम् ।&lt;br&gt;&#xA;संवीक्ष्य राधां वृषभानुनन्दिनीं&lt;br&gt;&#xA;उवाच वाचं ललिता सखी वरा ॥ १८ ॥&lt;br&gt;&#xA;ललितोवाच -&lt;br&gt;&#xA;कथं त्वं विह्वला राधे मूर्च्छिताऽतिव्यथां गता ।&lt;br&gt;&#xA;यदीच्छसि हरिं सुभ्रु तस्मिन् स्नेहं दृढं कुरु ॥ १९ ॥&lt;br&gt;&#xA;लोकस्यापि सुखं सर्वमधिकृत्यास्ति साम्प्रतम् ।&lt;br&gt;&#xA;दुःखाग्निहृत्प्रदहति कुम्भकाराग्निवत् शुभे ॥ २० ॥&lt;br&gt;&#xA;श्रीनारद उवाच -&lt;br&gt;&#xA;ललितायाश्च ललितं वचं श्रुत्वा व्रजेश्वरी ।&lt;br&gt;&#xA;नेत्रे उन्मील्य ललितां प्राह गद्‌गदया गिरा ॥ २१ ॥&lt;br&gt;&#xA;राधोवाच -&lt;br&gt;&#xA;व्रजालङ्कारचरणौ न प्राप्तौ यदि मे किल ।&lt;br&gt;&#xA;कदचिद्विग्रहं तर्हि न हि स्वं धारयाम्यहम् ॥ २२ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वा वचस्तस्या ललिता भयविह्वला ।&lt;br&gt;&#xA;श्रीकृष्णपार्श्वं प्रययौ कृष्णातीरे मनोहरे ॥ २३ ॥&lt;br&gt;&#xA;माधवीजालसंयुक्ते मधुरध्वनिसङ्कुले ।&lt;br&gt;&#xA;कदम्बमूले रहसि प्राह चैकाकिनं हरिम् ॥ २४ ॥&lt;br&gt;&#xA;ललितोवाच -&lt;br&gt;&#xA;यस्मिन् दिने च ते रूपं राधया दृष्टमद्‌भुतम् ।&lt;br&gt;&#xA;तद्दीनात्स्तम्भतां प्राप्ता पुत्रिकेव न वक्ति किम् ॥ २५ ॥&lt;br&gt;&#xA;अलङ्कारस्त्वर्चिरिव वस्त्रं भर्जरजो यथा ।&lt;br&gt;&#xA;सुगन्धि कटुवद्यस्या मन्दिरं निर्जनं वनम् ॥ २६ ॥&lt;br&gt;&#xA;पुष्पं बाणं चन्द्रबिम्बं विषकन्दमवेहि भोः ।&lt;br&gt;&#xA;तस्यै सन्दर्शनं देहि राधायै दुःखनाशनम् ॥ २७ ॥&lt;br&gt;&#xA;ते साक्षिणं किं विदितं न भूतले&lt;br&gt;&#xA;सृजस्यलं पासि हरस्यथो जगत् ।&lt;br&gt;&#xA;यदा समानोऽसि जनेषु सर्वतः&lt;br&gt;&#xA;तथापि भक्तान् भजसे परेश्वर ॥ २८ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वा हरिः साक्षाल्ललितं ललितावचः ।&lt;br&gt;&#xA;उवाच भगवान् देवो मेघगम्भीरया गिरा ॥ २९ ॥&lt;br&gt;&#xA;श्रीभगवानुवाच -&lt;br&gt;&#xA;सर्वं हि भावं मनसः परस्परं&lt;br&gt;&#xA;नह्येकतो भामिनि जायते तअतः ।&lt;br&gt;&#xA;प्रेमैव कर्तव्यमतो मयि स्वतः&lt;br&gt;&#xA;प्रेम्णा समानं भुवि नास्ति किञ्चित् ॥ ३० ॥&lt;br&gt;&#xA;यथा हि भाण्डीरवने मनोरथो&lt;br&gt;&#xA;बभूव तस्या हि तथा भविष्यति ।&lt;br&gt;&#xA;अहैतुकं प्रेम च सद्‌भिराश्रितं&lt;br&gt;&#xA;तच्चापि सन्तः किल निर्गुणं विदुः ॥ ३१ ॥&lt;br&gt;&#xA;ये राधिकायां मयि केशवे मनाक्&lt;br&gt;&#xA;भेदं न पश्यन्ति हि दुग्धशौक्लवत् ।&lt;br&gt;&#xA;त एव मे ब्रह्मपदं प्रयान्ति&lt;br&gt;&#xA;तदहैतुकस्फूर्जितभक्तिलक्षणाः ॥ ३२ ॥&lt;br&gt;&#xA;ये राधिकायां मयि केशवे हरौ&lt;br&gt;&#xA;कुर्वन्ति भेदं कुधियो जना भुवि ।&lt;br&gt;&#xA;ते कालसूत्रं प्रपतन्ति दुःखिता&lt;br&gt;&#xA;रम्भोरु यावत्किल चन्द्रभास्करौ ॥ ३३ ॥&lt;br&gt;&#xA;श्रीनारद उवाच -&lt;br&gt;&#xA;इत्थं श्रुत्वा वचः कृत्स्नं नत्वा तं ललिता सखी ।&lt;br&gt;&#xA;राधां समेत्य रहसि प्राह प्रहसितानना ॥ ३४ ॥&lt;br&gt;&#xA;ललितोवाच -&lt;br&gt;&#xA;त्वमिच्छसि यथा कृष्णं तथा त्वां मधुसूदनः ।&lt;br&gt;&#xA;युवयोर्भेदरहितं तेजस्त्वैकं द्विधा जनैः ॥ ३५ ॥&lt;br&gt;&#xA;तथापि देवि कृष्णाय कर्म निष्कारणं कुरु ।&lt;br&gt;&#xA;येन ते वाञ्छितं भूयाद्‌भक्त्या परमया सति ॥ ३६ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वा सखीवाक्यं राधा रासेश्वरी नृप ।&lt;br&gt;&#xA;चन्द्राननां प्राह सखीं सर्वधर्मविदां वराम् ॥ ३७ ॥&lt;br&gt;&#xA;श्रीकृष्णस्य प्रसन्नार्थं परं सौभाग्यवर्धनम् ।&lt;br&gt;&#xA;महापुण्यं वाञ्छितदं पूजनं वद कस्यचित् ॥ ३८ ॥&lt;br&gt;&#xA;त्वया भद्रे धर्मशास्त्रं गर्गाचार्यमुखाच्छ्रुतम् ।&lt;br&gt;&#xA;तस्माद्‌व्रतं पूजनं वा ब्रूहि मह्यं महामते ॥ ३९ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;राधाकृष्णप्रेमोद्योगवर्णनं नाम पञ्चदशोऽध्यायः ॥ १५ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/16/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - षोडशोऽध्यायः&lt;br&gt;&#xA;तुलसीपूजनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;राधावाक्यं ततः श्रुत्वा राज सर्वसखीवरा ।&lt;br&gt;&#xA;चन्द्रानना प्रत्युवाच संविचार्य क्षणं हृदि ॥ १ ॥&lt;br&gt;&#xA;चन्द्राननोवाच -&lt;br&gt;&#xA;परं सौभाग्यदं राधे महापुण्यं वरप्रदम् ।&lt;br&gt;&#xA;श्रीकृष्णस्यापि लब्ध्यर्थं तुलसीसेवनं मतम् ॥ २ ॥&lt;br&gt;&#xA;दृष्ट्वा स्पृष्ट्वाऽथवा ध्याता कीर्तिता नमिता स्तुता ।&lt;br&gt;&#xA;रोपिता सिञ्चिता नित्यं पूजिता तुलसीष्टदा ॥ ३ ॥&lt;br&gt;&#xA;नवधा तुलसीभक्तिं ये कुर्वन्ति दिने दिने ।&lt;br&gt;&#xA;युगकोटिसहस्राणि ते यान्ति सुकृतं शुभे ॥ ४ ॥&lt;br&gt;&#xA;यावच्छाखाप्रशाखाभिर्बीजपुष्पदलैः शुभैः ।&lt;br&gt;&#xA;रोपिता तुलसी मर्त्यैः वर्धते वसुधातले ॥ ५ ॥&lt;br&gt;&#xA;तेषां वंशेषु ये जाता ये भविष्यन्ति ये गताः ।&lt;br&gt;&#xA;आकल्पयुगसाहस्रं तेषां वासो हरेर्गृहे ॥ ६ ॥&lt;br&gt;&#xA;यत्फलं सर्वपत्रेषु सर्वपुष्पेषु राधिके ।&lt;br&gt;&#xA;तुलसीदलेन चैकेन सर्वदा प्राप्यते तु तत् ॥ ७ ॥&lt;br&gt;&#xA;तुलसीप्रभवैः पत्रैर्यो नरः पूजयेत् हरिम् ।&lt;br&gt;&#xA;लिप्यते न स पापेन पद्मपत्रमिवाम्भसा ॥ ८ ॥&lt;br&gt;&#xA;सुवर्णभारशतकं रजतं यच्चतुर्गुणम् ।&lt;br&gt;&#xA;तत्फलं समवाप्नोति तुलसीवनपालनात् ॥ ९ ॥&lt;br&gt;&#xA;तुलसीकाननं राधे गृहे यस्यावतिष्ठति ।&lt;br&gt;&#xA;तद्‌गृहं तीर्थरूपं हि न यान्ति यमकिङ्कराः ॥ १० ॥&lt;br&gt;&#xA;सर्वपापहरं पुण्यं कामदं तुलसीवनम् ।&lt;br&gt;&#xA;रोपयन्ति नराः श्रेष्ठास्ते न पश्यन्ति भास्करिम् ॥ ११ ॥&lt;br&gt;&#xA;रोपणात्पालनात्सेकाद्दर्शनात्स्पर्शनान्नृणाम् ।&lt;br&gt;&#xA;तुलसी दहते पापं वाङ्‌मनःकायसञ्चितम् ॥ १२ ॥&lt;br&gt;&#xA;पुष्कराद्यानि तीर्थानि गङ्गाद्याः सरितस्तथा ।&lt;br&gt;&#xA;वासुदेवादयो देवा वसन्ति तुलसीदले ॥ १३ ॥&lt;br&gt;&#xA;तुलसीमञ्जरीयुक्तो यस्तु प्राणान्विमुञ्चति ।&lt;br&gt;&#xA;यमोऽपि नेक्षितुं शक्तो युक्तं पापशतैरपि ॥ १४ ॥&lt;br&gt;&#xA;तुलसीकाष्टजं यस्तु चन्दनं धारयेन्नरः ।&lt;br&gt;&#xA;तद्देहं न स्पृशेत्पापं क्रियमाणमपीह यत् ॥ १५ ॥&lt;br&gt;&#xA;तुलसीविपिनच्छाया यत्र यत्र भवेच्छुभे ।&lt;br&gt;&#xA;तत्र श्राद्धं प्रकर्तव्यं पितॄणां दत्तमक्षयम् ॥ १६ ॥&lt;br&gt;&#xA;तुलस्याः सखि माहात्म्यं आदिदेवश्चतुर्मुखः ।&lt;br&gt;&#xA;न समर्थो भवेद्वक्तुं यथा देवस्य शार्ङ्‌गिणः ॥ १७ ॥&lt;br&gt;&#xA;श्रीकृष्णचन्द्रचरणे तुलसीं चन्दनैर्युताम् ।&lt;br&gt;&#xA;यो ददाति पुमान् स्त्री वा यथोक्तं फलमाप्नुयात् ॥ १८ ॥&lt;br&gt;&#xA;तुलसीसेवनं नित्यं कुरु त्वं गोपकन्यके ।&lt;br&gt;&#xA;श्रीकृष्णो वश्यतां याति येन वा सर्वदैव हि ॥ १९ ॥&lt;br&gt;&#xA;श्रीनारद उवाच -&lt;br&gt;&#xA;इत्थं चन्द्राननावाक्यं श्रुत्वा रासेश्वरी नृप ।&lt;br&gt;&#xA;तुलसीसेवनं साक्षादारेभे हरितोषणम् ॥ २० ॥&lt;br&gt;&#xA;केतकीवनमध्ये च शतहस्तं सुवर्तुलम् ।&lt;br&gt;&#xA;उच्चैर्हेमखचिद्‌भित्ति पद्मरागतटं शुभम् ॥ २१ ॥&lt;br&gt;&#xA;हरिद्धीरकमुक्तानां प्राकारेण महोल्लसत् ।&lt;br&gt;&#xA;सर्वतस्तोलिकायुक्तं चिन्तामणिसुमण्डितम् ॥ २२ ॥&lt;br&gt;&#xA;हेमध्वजसमायुक्तं उत्तोरणविराजितम् ।&lt;br&gt;&#xA;हैमैर्वितानैः परितो वैजयन्तमिव स्फुरत् ॥ २३ ॥&lt;br&gt;&#xA;एतादृशं श्रीतुलसीमन्दिरं सुमनोहरम् ।&lt;br&gt;&#xA;तन्मध्ये तुलसीं स्थाप्य हरित्पल्लवशोभितम् ॥ २४ ॥&lt;br&gt;&#xA;अभिजिन्नमनक्षत्रे तत्सेवां सा चकार ह ।&lt;br&gt;&#xA;समाहूतेन गर्गेण दिष्टेन विधिना सती ॥ २५ ॥&lt;br&gt;&#xA;श्रीकृष्णतोषणार्थाय भक्त्या परमया सती ।&lt;br&gt;&#xA;इषुपूर्णां समारभ्य चैत्रपूर्णावधि व्रतम् ॥ २६ ॥&lt;br&gt;&#xA;पञ्चामृतेन तुलसीं मासे मासे पृथक् पृथक् ।&lt;br&gt;&#xA;उद्यापनसमारम्भं वैशाखप्रतिपद्दिने ॥ २८ ॥&lt;br&gt;&#xA;गर्गदिष्टेन विधिना वृषभानुसुता नृप ।&lt;br&gt;&#xA;षट्पञ्चाशत्तमैर्भोगैः ब्राह्मणानां द्विलक्षकम् ॥ २९ ॥&lt;br&gt;&#xA;सन्तर्प्य वस्त्रभूषाद्यैः दक्षिणां राधिका ददौ ।&lt;br&gt;&#xA;दिव्यानां स्थूलमुक्तानां लक्षभारं विदेहराट् ॥ ३० ॥&lt;br&gt;&#xA;कोटिभारं सुवर्णानां गर्गाचार्याय सा ददौ ।&lt;br&gt;&#xA;शतभारं सुवर्णानां मुक्तानाञ्च तथैव हि ॥ ३१ ॥&lt;br&gt;&#xA;भक्त्या परमया राधा ब्राह्मणे ब्राह्मणे ददौ ।&lt;br&gt;&#xA;देवदुन्दुभयो नेदुः ननृतुश्चाप्सरोगणाः ।&lt;br&gt;&#xA;तन्मन्दिरोपरि सुरा पुष्पवर्षं प्रचक्रिरे ॥ ३२ ॥&lt;br&gt;&#xA;तदाऽऽविरासीत् तुलसी हरिप्रिया&lt;br&gt;&#xA;सुवर्णपीठोपरि शोभितासना ।&lt;br&gt;&#xA;चतुर्भुजा पद्मपलाशवीक्षणा&lt;br&gt;&#xA;श्यामा फुरद्धेमकिरीटकुण्डला ॥ ३३ ॥&lt;br&gt;&#xA;पीताम्बराच्छादितसर्पवेणीं&lt;br&gt;&#xA;स्रजं दधानां नववैजयन्तीम् ।&lt;br&gt;&#xA;खगात्समुत्तीर्य च रङ्गवल्ली&lt;br&gt;&#xA;चुचुम्ब राधां परिरभ्य बाहुभिः ॥ ३४ ॥&lt;br&gt;&#xA;तुलस्युवाच -&lt;br&gt;&#xA;अहं प्रसनाऽस्मि कलावतीसुते&lt;br&gt;&#xA;तद्‌भक्तिभावेन जिता निरन्तरम् ।&lt;br&gt;&#xA;कृतं च लोकव्यवहारसङ्गहा-&lt;br&gt;&#xA;त्त्वया व्रतं भामिनि सर्वतोमुखम् ॥ ३५ ॥&lt;br&gt;&#xA;मनोरथस्ते सफलोऽत्र भूयाद्&lt;br&gt;&#xA;बुद्धीन्द्रियैश्चित्तमनोभिरग्रतः ।&lt;br&gt;&#xA;सदानुकूलत्वमलं पतेः परं&lt;br&gt;&#xA;सौभाग्यमेवं परिकीर्तनीयम् ॥ ३६ ॥&lt;br&gt;&#xA;एवं वदन्तीं तुलसीं हरिप्रियां&lt;br&gt;&#xA;नत्वाऽथ राधा वृषभानुनन्दिनी ।&lt;br&gt;&#xA;प्रत्याह गोविन्दपदारविन्दयोः&lt;br&gt;&#xA;भक्तिर्भवेन्मे विदिता ह्यहैतुकी ॥ ३७ ॥&lt;br&gt;&#xA;तथाऽस्तु चोक्ता तुलसी हरिप्रिया&lt;br&gt;&#xA;ऽथान्तर्दधे मैथिल राजसत्तम ।&lt;br&gt;&#xA;तदैव राधा वृषभानुनन्दिनी&lt;br&gt;&#xA;प्रसन्नचित्ता स्वपुरे बभुव ह ॥ ३८ ॥&lt;br&gt;&#xA;श्रीराधिकाख्यानमिदं विचित्रं&lt;br&gt;&#xA;शृणोति यो भक्तिपरः पृथिव्याम् ।&lt;br&gt;&#xA;त्रैवर्ग्यभावं मनसा समेत्य राजन्&lt;br&gt;&#xA;ततो याति नरः कृतार्थाम् ॥ ३९ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;तुलसीपूजनं नाम षोडशोऽध्यायः ॥ १६ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/17/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - सप्तदशोऽध्यायः&lt;br&gt;&#xA;राधाकृष्णसङ्गमः -&lt;/p&gt;&#xA;&lt;p&gt;श्रीबहुलाश्व उवाच -&lt;br&gt;&#xA;राधाकृष्णस्य चरितं शृण्वतो मे मनो मुने ।&lt;br&gt;&#xA;न तृप्तिं याति शरदः पङ्कजे भ्रमरो यथा ॥ १ ॥&lt;br&gt;&#xA;रासेश्वर्या कृष्णपत्न्या तुलसीसेवने कृते ।&lt;br&gt;&#xA;यद्बभूव ततो ब्रह्मन् तन्मे ब्रूहि तपोधन ॥ २ ॥&lt;br&gt;&#xA;श्रीनारद उवाच -&lt;br&gt;&#xA;राधिकायाश्च विज्ञाय तुलसीसेवने तपः ।&lt;br&gt;&#xA;प्रीतिं परीक्षन् श्रीकृष्णो वृषभानुपुरं ययौ ॥ ३ ॥&lt;br&gt;&#xA;अद्‌भुतं गोपिकारूपं चलज्झङ्कारनूपुरम् ।&lt;br&gt;&#xA;किङ्किणीघण्टिकाशब्दमङ्गुलीयकभूषितम् ॥ ४ ॥&lt;br&gt;&#xA;रत्नकङ्कणकेयूर मुक्ताहारविराजितम् ।&lt;br&gt;&#xA;बालार्कताटङ्कलसत्कबरीपाशकौशलम् ॥ ५ ॥&lt;br&gt;&#xA;नासामौक्तिकदिव्याभं श्यामकुन्तलसङ्कुलम् ।&lt;br&gt;&#xA;धृत्वाऽसौ वृषभानोश्च मन्दिरं सन्ददर्श ह ॥ ६ ॥&lt;br&gt;&#xA;प्राकारपरिखायुक्तं चतुर्द्वारसमन्वितम् ।&lt;br&gt;&#xA;करीन्द्रैः कञ्जलाकारैर्द्वारि द्वारि मनोहरम् ॥ ७ ॥&lt;br&gt;&#xA;वायुवेगैर्मनोवेगैश्चित्रवर्णैस्तुरङ्गमैः ।&lt;br&gt;&#xA;हारचामरसंयुक्तं प्रोल्लसन्मण्डपाजिरम् ॥ ८ ॥&lt;br&gt;&#xA;गवां गणैः सवत्सैश्च वृषैर्धर्मधुरन्धरैः ।&lt;br&gt;&#xA;गोपाला यत्र गायन्ते वंशीवेत्रधरा नृप ॥ ९ ॥&lt;br&gt;&#xA;वृषभानुवरस्यैवं पश्यन् मन्दिरकौशलम् ।&lt;br&gt;&#xA;मायायुवतिवेषोऽसौ ततो ह्यन्तःपुरं ययौ ॥ १० ॥&lt;br&gt;&#xA;यत्र कोटिरविस्फूर्जत्कपाटस्तम्भपङ्क्तयः ।&lt;br&gt;&#xA;रत्नाजिरेषु शोभन्ते ललनारत्नसंयुताः ॥ ११ ॥&lt;br&gt;&#xA;वीणातालमृदङ्गादीन् वादयन्त्यो मनोहराः ।&lt;br&gt;&#xA;पुष्पयष्टिसमायुक्ता गायन्त्यो राधिकागुणम् ॥ १२ ॥&lt;br&gt;&#xA;तस्मिन्नन्तःपुरे दिव्यं भ्राजच्चोपवनं महत् ।&lt;br&gt;&#xA;दाडिमीकुन्दमन्दारनिम्बून्नतद्रुमावृतम् ॥ १३ ॥&lt;br&gt;&#xA;केतकीमालतीवृन्दैः माधवीभिः विराजितम् ।&lt;br&gt;&#xA;तत्र राधानिकुञ्जोऽस्ति कल्पवृक्षसुगन्धिभृत् ॥ १४ ॥&lt;br&gt;&#xA;पतन्ति यत्र भ्रमरा मधुमत्ता नृपेश्वर ।&lt;br&gt;&#xA;गन्धाक्तः शीतलो वायुर्मन्दगामी वहत्यलम् ॥ १५ ॥&lt;br&gt;&#xA;सहस्रदलपद्मानां रजो विक्षेपयन्मुहुः ।&lt;br&gt;&#xA;पुंस्कोकिला कोकिलाश्च मयूराः सारसाः शुकाः ॥ १६ ॥&lt;br&gt;&#xA;कूजन्ते मधुरं नादं निकुञ्जशिखरेषु च ।&lt;br&gt;&#xA;पुष्पशय्यासहस्राणि जलकुल्याः सहस्रशः ॥ १७ ॥&lt;br&gt;&#xA;प्रोच्छलन्ति स्फुरत्स्फारा यत्र वै मेघमन्दिरे ।&lt;br&gt;&#xA;बालार्ककुण्डलधराः चित्रवस्त्राम्बराननाः ॥ १८ ॥&lt;br&gt;&#xA;वर्तन्ते कोटिशो यत्र सख्यस्तत्कर्मकौशलाः ।&lt;br&gt;&#xA;तन्मध्ये राधिका राज्ञी भ्रमन्ती मन्दिराजिरे ॥ १९ ॥&lt;br&gt;&#xA;काश्मीरपङ्कसंयुक्ते सूक्ष्मवस्त्रविराजिते ।&lt;br&gt;&#xA;शिरीषपुष्पक्षितिजदलैरागुल्फपूरके ॥ २० ॥&lt;br&gt;&#xA;मालतीमकरन्दानां क्षरद्‌भिर्बिन्दुभिर्वृते ।&lt;br&gt;&#xA;कोटिचन्द्रप्रतीकाशा तन्वी कोमलविग्रहा ।&lt;br&gt;&#xA;शनैः शनैः पादपद्मं चालयन्ती च कोमलम् ॥ २१ ॥&lt;br&gt;&#xA;समागतां तां मणिमन्दिराजिरे&lt;br&gt;&#xA;ददर्श राधा वृषभानुनन्दिनी ।&lt;br&gt;&#xA;यत्तेजसा तल्ललनाहृतत्विषो&lt;br&gt;&#xA;जातास्त्वरं चन्द्रमसेव तारकाः ॥ २२ ॥&lt;br&gt;&#xA;विज्ञाय तद्‌गौरवमुत्तमं मह-&lt;br&gt;&#xA;दुत्थाय दोर्भ्यां परिरभ्य राधिका ।&lt;br&gt;&#xA;दिव्यासने स्थाप्य सुलोकरीत्या&lt;br&gt;&#xA;जलादिकं चार्हणमारभच्छुभम् ॥ २३ ॥&lt;br&gt;&#xA;राधोवाच -&lt;br&gt;&#xA;स्वागतं ते सखि शुभे नामधेयं वदाशु मे ।&lt;br&gt;&#xA;भूरिभाग्यं ममैवाद्य भवत्याऽऽगतया स्वतः ॥ २४ ॥&lt;br&gt;&#xA;त्वत्समानं दिव्यरूपं दृश्यते न हि भूतले ।&lt;br&gt;&#xA;यत्र त्वं वर्तसे सुभ्रु पत्तनं धन्यमेव तत् ॥ २५ ॥&lt;br&gt;&#xA;वद देवि सविस्तारं हेतुमागमनस्य च ।&lt;br&gt;&#xA;मम योग्यं च यत्कार्यं वक्तव्यं तत्त्वया खलु ॥ २६ ॥&lt;br&gt;&#xA;कटाक्षेण सुदीप्त्या च वचसा सुस्मितेन वै ।&lt;br&gt;&#xA;गत्या कृत्या श्रीपतिवद्दृश्यते साम्प्रतं मया ॥ २७ ॥&lt;br&gt;&#xA;नित्यं शुभे मे मिलनार्थमाव्रज&lt;br&gt;&#xA;न चेत् स्वसङ्केतमलं विधेहि ।&lt;br&gt;&#xA;येनैव सङ्गो विधिना भवेद्धि&lt;br&gt;&#xA;विधिर्भवत्या स सदा विधेयः ॥ २८ ॥&lt;br&gt;&#xA;अयि त्वदात्माऽतिपरं प्रियो मे&lt;br&gt;&#xA;त्वदाकृतिः श्रीव्रजराजनन्दनः ।&lt;br&gt;&#xA;येनैव मे देवि हृतं तु चेत-&lt;br&gt;&#xA;स्त्वय ननान्देव वधूर्दधामि तम् ॥ २९ ॥&lt;br&gt;&#xA;श्रीनारद उवाच -&lt;br&gt;&#xA;एवं राधावचः श्रुत्वा मायायुवतिवेषधृक् ।&lt;br&gt;&#xA;उवाच भगवान् कृष्णो राधां कमललोचनाम् ॥ ३० ॥&lt;br&gt;&#xA;श्रीभगवानुवाच -&lt;br&gt;&#xA;रम्भोरु नन्दनगरे नन्दगेहस्य चोत्तरे ।&lt;br&gt;&#xA;गोकुले वसतिर्मेऽस्ति नाम्नाऽहं गोपदेवता ॥ ३१ ॥&lt;br&gt;&#xA;त्वद्‌रूपगुणमाधुर्यं श्रुतं मे ललितामुखात् ।&lt;br&gt;&#xA;तद्‌द्रष्टुं चञ्चलापाङ्‌गि त्वद्‌गृहेऽहं समागता ॥ ३२ ॥&lt;br&gt;&#xA;श्रीमल्लवङ्गलतिकास्फुटमोदिनीनां&lt;br&gt;&#xA;गुञ्जानिकुञ्जमधुप- ध्वनिकुञ्जपुञ्जम् ।&lt;br&gt;&#xA;दृष्टं श्रुतं नवनवं तव कञ्जनेत्रे&lt;br&gt;&#xA;दिव्यं पुरन्दरपुरेऽपि न यत्समानम् ॥ ३३ ॥&lt;br&gt;&#xA;श्रीनारद उवाच -&lt;br&gt;&#xA;एवं तयोर्मेलनं तद्‌बभूव मिथिलेश्वर ।&lt;br&gt;&#xA;प्रीतिं परस्परं कृत्वा वने तत्र विरेजतुः ॥ ३४ ॥&lt;br&gt;&#xA;हसन्त्यौ ते च गायन्त्यौ पुष्पकन्दुकलीलया ।&lt;br&gt;&#xA;पश्यन्त्यौ वनवृक्षांश्च चेरतुर्मैथिलेश्वर ॥ ३५ ॥&lt;br&gt;&#xA;कलाकौशल सम्पन्नां राधां कमललोचनाम् ।&lt;br&gt;&#xA;गिरा मधुरया राजन् प्राहेदं गोपदेवता ॥ ३६ ॥&lt;br&gt;&#xA;गोपदेवतोवाच -&lt;br&gt;&#xA;दूरे वै नन्दनगरं सन्ध्या जाता व्रजेश्वरि ।&lt;br&gt;&#xA;प्रभाते चागमिष्यामि त्वत्सकाशं न संशयः ॥ ३७ ॥&lt;br&gt;&#xA;श्रीनारद उवाच -&lt;br&gt;&#xA;श्रुत्वा वचस्तस्य तु तद्‌व्रजेश्वरीं&lt;br&gt;&#xA;निक्षिप्य सद्यो नयनाम्बुसन्ततिम् ।&lt;br&gt;&#xA;रोमाञ्चहर्षोद्‌गमभावसंवृता&lt;br&gt;&#xA;रम्भेव भूमौ पतिता मरुद्धता ॥ ३८ ॥&lt;br&gt;&#xA;शङ्कागतास्तत्र सखीगणास्त्वरं&lt;br&gt;&#xA;सुवीजयन्त्यो व्यजनैर्व्यवस्थिताः ।&lt;br&gt;&#xA;श्रीखण्डपुष्प द्रवचर्चितांऽशुकां&lt;br&gt;&#xA;जगाद राधां नृप गोपदेवता ॥ ३९ ॥&lt;br&gt;&#xA;गोपदेवतोवाच -&lt;br&gt;&#xA;प्रभाते आगमिष्यामि मा शोकं कुरु राधिके ।&lt;br&gt;&#xA;गोश्च भ्रातुर्गोरसस्य शपथो मे न चेदिदम् ॥ ४० ॥&lt;br&gt;&#xA;श्रीनारद उवाच -&lt;br&gt;&#xA;एवमुक्त्वा हरी राधां समाश्वास्य नृपेश्वर ।&lt;br&gt;&#xA;मायायुवतिवेषोऽसौ ययौ श्रीनन्दगोकुलम् ॥ ४१ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;राधाकृष्णसङ्गमो नाम सप्तदशोऽध्यायः ॥ १७ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/18/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - अष्टादशोऽध्यायः&lt;br&gt;&#xA;श्रीकृष्णचन्द्रदर्शनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ रात्र्यां व्यतीतायां मायायोषिद्‌वपुर्हरिः ।&lt;br&gt;&#xA;राधादुःखप्रशान्त्यर्थं वृषभानोर्गृहं ययौ ॥ १ ॥&lt;br&gt;&#xA;राधा तमागतं वीक्ष्य समुत्थायातिहर्षिता ।&lt;br&gt;&#xA;दत्तासुना विधानेन पूजयामास मैथिल ॥ २ ॥&lt;br&gt;&#xA;श्रीराधोवाच -&lt;br&gt;&#xA;त्वया विनाऽहं निशि दुःखिताऽऽसं&lt;br&gt;&#xA;त्वय्यागतायां सखि लब्धवस्तुवत् ।&lt;br&gt;&#xA;पूर्वं ह्यपथ्यस्य सुखं यथा ततो&lt;br&gt;&#xA;दुःखं तथा भामिनि मत्प्रसङ्गतः ॥ ३ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वाऽथ तद्वाक्यं विमना गोपदेवता ।&lt;br&gt;&#xA;न किञ्चिदूचे श्रीराधां दुःखितेव व्यवस्थिता ॥ ४ ॥&lt;br&gt;&#xA;विज्ञाय खेदसम्पन्नां राधिकां गोपदेवताम् ।&lt;br&gt;&#xA;सखीभिः संविचार्याथ जगाद स्नेहतत्परा ॥ ५ ॥&lt;br&gt;&#xA;राधोवाच -&lt;br&gt;&#xA;विमनास्त्वं कथं भद्रे वद मां गोपदेवते ।&lt;br&gt;&#xA;मात्रा भर्त्रा ननान्द्रा वा श्वश्र्वा क्रोधेन भर्त्सिता ॥ ६ ॥&lt;br&gt;&#xA;सपत्नीकृतदोषेण स्वभर्तुर्विरहेण वा ।&lt;br&gt;&#xA;अन्यत्र लग्नचित्तेन विमनाः किं मनोहरे ॥ ७ ॥&lt;br&gt;&#xA;मार्गखेदेन वा कच्चिद्‌विह्वलाऽभूद्रुजाऽथवा ।&lt;br&gt;&#xA;शीघ्रं वद महाभागे स्वस्य दुःखस्य कारणम् ॥ ८ ॥&lt;br&gt;&#xA;कृष्णभक्तमृते विप्रं येन केनापि कुत्सितम् ।&lt;br&gt;&#xA;कथितं तेऽथ रम्भोरु तच्चिकित्सां करोम्यहम् ॥ ९ ॥&lt;br&gt;&#xA;गजाश्वादीनि रत्नानि वस्त्राणि च धनानि च ।&lt;br&gt;&#xA;मन्दिराणि विचित्राणि गृहाण त्वं यदीच्छसि ॥ १० ॥&lt;br&gt;&#xA;धनं दत्त्वा तनुं रक्षेत्तनुं दत्त्वा त्रपां व्यधात् ।&lt;br&gt;&#xA;धनं तनुं त्रपां दद्यान्मित्रकार्यार्थमेव हि ।&lt;br&gt;&#xA;धनं दत्त्वा च सततं रक्षेत्प्राणान्निरन्तरम् ॥ ११ ॥&lt;br&gt;&#xA;यो मित्रतां निष्कपटं करोति&lt;br&gt;&#xA;निष्कारणमं धन्यतमं स एव ।&lt;br&gt;&#xA;विधाय मैत्रीं कपटं विदध्या-&lt;br&gt;&#xA;त्तं लम्पटं हेतुपटं नटं धिक् ॥ १२ ॥&lt;br&gt;&#xA;तस्याः प्रेमवचः श्रुत्वा भगवान् गोपदेवता ।&lt;br&gt;&#xA;प्रहसन्नाह राजेन्द्र श्रीराधां कीर्तिनन्दिनीम् ॥ १३ ॥&lt;br&gt;&#xA;गोपदेवतोवाच -&lt;br&gt;&#xA;राधे व्रजन्सानुगिरेस्तटीषु&lt;br&gt;&#xA;सङ्कोचवीथीषु मनोहरासु ।&lt;br&gt;&#xA;यान्तीं स्वतो मां दधिविक्रयार्थं&lt;br&gt;&#xA;रुरोध मार्गे नवनन्दपुत्रः ॥ १४ ॥&lt;br&gt;&#xA;वंशीधरो वेत्रकरः करे मां&lt;br&gt;&#xA;त्वरं गृहीत्वा प्रसहन्विलज्जः ।&lt;br&gt;&#xA;मह्यं करादानधनाय दानं&lt;br&gt;&#xA;देहीति जल्पन्विपिने रसज्ञः ॥ १५ ॥&lt;br&gt;&#xA;तुभ्यं न दास्यामि कदापि दानं&lt;br&gt;&#xA;स्वयम्भुवे गोरसलम्पटाय ।&lt;br&gt;&#xA;एवं मयोक्ते वचनेऽथ भाण्डं&lt;br&gt;&#xA;नीत्वा विशीर्णीकृतवान् स दध्नः ॥ १६ ॥&lt;br&gt;&#xA;भाण्डं स भित्त्वा दधि किं च पीत्वा&lt;br&gt;&#xA;नीत्वोत्तरीयं मम चेदुरीयम् ।&lt;br&gt;&#xA;नन्दीश्वराद्रेर्विदिशं जगाम&lt;br&gt;&#xA;तेनाहमाराद्‌विमनाः स्म जाता ॥ १७ ॥&lt;br&gt;&#xA;जात्या स गोपः किल कृष्णवर्णो&lt;br&gt;&#xA;ऽधनी न वीरो न हि शीलरूपः ।&lt;br&gt;&#xA;यस्मिंस्त्वया प्रेम कृतं सुशीले&lt;br&gt;&#xA;त्यजाशु निर्मोहनमद्य कृष्णम् ॥ १८ ॥&lt;br&gt;&#xA;इत्थं सवैरं परुषं वचस्तत्&lt;br&gt;&#xA;श्रुत्वा च राधा वृषभानुनन्दिनी ।&lt;br&gt;&#xA;सुविस्मिता वाक्यपदे सरस्वती&lt;br&gt;&#xA;पदं स्मयन्ती निजगाद तां प्रति ॥ १९ ॥&lt;br&gt;&#xA;राधोवाच -&lt;br&gt;&#xA;यत्प्राप्तये विधिहरप्रमुखास्तपन्ति&lt;br&gt;&#xA;वह्नौ तपः परमया निजयोगरीत्या ।&lt;br&gt;&#xA;दत्तः शुकः कपिल आसुरिरङ्गिरा&lt;br&gt;&#xA;यत्पादारविन्दमकरन्दरजः स्पृशन्ति ॥ २० ॥&lt;br&gt;&#xA;तं कृष्णमादिपुरुषम् परिपूर्णदेवम्&lt;br&gt;&#xA;लीलावतारमजमार्तिहरं जनानाम् ।&lt;br&gt;&#xA;भूभूरिभारहरणाय सतां शुभाय&lt;br&gt;&#xA;जातं विनिन्दसि कथं सखि दुर्विनीते ॥ २१ ॥&lt;br&gt;&#xA;गाःपालयन्ति सततं रजसो गवां च&lt;br&gt;&#xA;गङ्गां स्पृशन्ति च जपन्ति गवां सुनाम्नाम् ।&lt;br&gt;&#xA;प्रेक्षन्त्यहर्निशमलं सुमुखं गवां च&lt;br&gt;&#xA;जातिः परा न विदिता भुवि गोपजातेः ॥ २२ ॥&lt;br&gt;&#xA;तत्कृष्णवर्णविलसत्सुकलां समीक्ष्य&lt;br&gt;&#xA;तस्मिन्विलग्नमनसा सुसुखं विहाय ।&lt;br&gt;&#xA;उन्मत्तवद्‌व्रजति धावति नीलकण्ठो&lt;br&gt;&#xA;बिभ्रत्कपर्दविषभस्मकपालसर्पान् ॥ २३ ॥&lt;br&gt;&#xA;स्वर्लोकसिद्धमुनियक्ष मरुद्‌गणानां&lt;br&gt;&#xA;पालाः समस्तनरकिन्नरनागनाथाः ।&lt;br&gt;&#xA;यत्पादपद्ममनिशं प्रणिपत्य भक्त्या&lt;br&gt;&#xA;लब्धश्रियः किल बलिं प्रददुः स्म तस्मै ॥ २४ ॥&lt;br&gt;&#xA;वत्साघकालियबकार्जुनधेनुकाना-&lt;br&gt;&#xA;माचक्रवातशकटासुरपूतनानाम् ।&lt;br&gt;&#xA;एषां वधः किमुत तस्य यशो मुरारे-&lt;br&gt;&#xA;र्यः कोटिशोऽण्डनिचयोद्‌भवनाशहेतुः ॥ २५ ॥&lt;br&gt;&#xA;भक्तात्प्रियो न विदितः पुरुषोत्तमस्य&lt;br&gt;&#xA;शम्भुर्व्हिधिर्न च रमा न च रौहिणेयः ।&lt;br&gt;&#xA;भक्ताननुव्रजति भक्ति निबद्ध चित्तः&lt;br&gt;&#xA;चुडामणिः सकललोकजनस्य कृष्णः ॥ २६ ॥&lt;br&gt;&#xA;गच्छन्निजं जनमनुप्रपुनाति लोका-&lt;br&gt;&#xA;नावेदयन् हरिजने स्वरुचिं महात्मा ।&lt;br&gt;&#xA;तस्मादतीव भजतां भगवान् मुकुन्दो&lt;br&gt;&#xA;मुक्तिं ददाति न कदापि सुभक्तियोगम् ॥ २७ ॥&lt;br&gt;&#xA;गोपदेवतावाच -&lt;br&gt;&#xA;राधे त्वदीयधिषणा धिषणं हसन्ती&lt;br&gt;&#xA;वाणीं श्रुतिं प्रकुशलेन विडम्बयन्ती ।&lt;br&gt;&#xA;अत्रागमिष्यति यदाथ हरिः परेशः&lt;br&gt;&#xA;सत्यं ददाति वचनं तव देवि मन्ये ॥ २८ ॥&lt;br&gt;&#xA;राधोवाच -&lt;br&gt;&#xA;यथाऽऽगमिष्यति यदाऽद्य हरिः परेशः&lt;br&gt;&#xA;किं कारयामि भवतीं वद तर्हि सुभ्रु ।&lt;br&gt;&#xA;चेदागमो न हि भवेद्‌वनमालिनः स्वं&lt;br&gt;&#xA;सर्वं धनं च भवनं च ददामि तुभ्यम् ॥ २९ ॥&lt;br&gt;&#xA;श्रीनारद उवाच -&lt;br&gt;&#xA;अथ राधा समुत्थाय नत्वा श्रीनन्दनन्दनम् ।&lt;br&gt;&#xA;उपविश्यासने दध्यौ ध्यानस्तिमितलोचना ॥ ३० ॥&lt;br&gt;&#xA;उत्कण्ठितां स्वेदयुक्तां बाष्पकण्ठीं प्रियां हरिः ।&lt;br&gt;&#xA;अश्रुपूर्णमुखीं वीक्ष्य बिभ्रत्स्वां पौरुषीं तनुम् ॥ ३१ ॥&lt;br&gt;&#xA;पश्यन्तीनां सखीनां च सहसा भक्तवत्सलः ।&lt;br&gt;&#xA;राधां प्राह प्रसन्नात्मा मेघगम्भीरया गिरा ॥ ३२ ॥&lt;br&gt;&#xA;श्रीकृष्ण उवाच -&lt;br&gt;&#xA;रम्भोरु चन्द्रवदने व्रजसुन्दरीशे&lt;br&gt;&#xA;राधे प्रिये नवलयौवनमानशीले ।&lt;br&gt;&#xA;उमील्य नेत्रमपि पश्य समागतं मां&lt;br&gt;&#xA;तूर्णं त्वया मधुरया च गिरोपहूतम् ॥ ३३ ॥&lt;br&gt;&#xA;आगच्छ कृष्ण इति वाक्यमतः श्रुतं मे&lt;br&gt;&#xA;सद्यो विसृज्य निजगोकुलगोपवृन्दम् ।&lt;br&gt;&#xA;वंशीवटाच्च यमुनानिकटात्प्रधावन्&lt;br&gt;&#xA;त्वत्प्रीतयेऽथ ललनेत्र समागतोऽस्मि ॥ ३४ ॥&lt;br&gt;&#xA;मय्यागते सति गता सखिरूपिणी का     यक्ष्यासुरीसुरवधू किल किन्नरी वा । मायावती छलयितुं भवतीं च तस्मा-&lt;br&gt;&#xA;द्विश्वास एव न विधेय उरङ्गपत्न्याम् ॥ ३५ ॥&lt;br&gt;&#xA;श्रीनारद उवाच -&lt;br&gt;&#xA;अथ राधा हरिं दृष्ट्वा नत्वा तत्पादपङ्कजम् ।&lt;br&gt;&#xA;मुदमाप परं राजन् सद्यः पूर्णमनोरथा ॥ ३६ ॥&lt;br&gt;&#xA;एवं श्रीकृष्णचन्द्रस्य चरितान्यद्‌भुतानि च ।&lt;br&gt;&#xA;यः शृणोति नरो भक्त्या स कृतार्थो भवेन्नरः ॥ ३७ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;श्रीकृष्णचन्द्रदर्शनम् नाम अष्टादशोऽध्यायः ॥ १८ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/19/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - एकोनविंशोऽध्यायः&lt;br&gt;&#xA;रासक्रीडा वर्णनम् -&lt;/p&gt;&#xA;&lt;p&gt;बहुलाश्व उवाच -&lt;br&gt;&#xA;राधायै दर्शनं दत्त्वा कृत्वा प्रेमपरीक्षणम् ।&lt;br&gt;&#xA;अग्रे चकार कां लीलां भगवानात्मलीलया ॥ १ ॥&lt;br&gt;&#xA;श्रीनारद उवाच -&lt;br&gt;&#xA;माधवो माधवे मासि माधवीभिः समाकुले ।&lt;br&gt;&#xA;वृन्दावने समारेभे रासं रासेश्वरः स्वयम् ॥ २ ॥&lt;br&gt;&#xA;वैशाखमासि पञ्चम्यां जाते चन्द्रोदये शुभे ।&lt;br&gt;&#xA;यमुनोपवने रेमे रासेश्वर्या मनोहरः ॥ ३ ॥&lt;br&gt;&#xA;पुरा मैथिल गोलोकाद् भूमिर्या कौ समागता ।&lt;br&gt;&#xA;सर्वा बभूव सौवर्णपद्मरागमयी त्वरम् ॥ ४ ॥&lt;br&gt;&#xA;वृन्दावनं दिव्यवपुः दधत् कामदुघैर्द्रुमैः ।&lt;br&gt;&#xA;माधवीभिर्लताभिश्च प्राक्षिपन्नन्दनन्दनम् ।&lt;br&gt;&#xA;रत्नसोपानसम्पन्ना स्फुरत्सौवर्णतोलिका ।&lt;br&gt;&#xA;रराज यमुना राजन् हंसपद्मादिसङ्कुला ॥ ६ ॥&lt;br&gt;&#xA;रत्नधातुमयः श्रीमद्‌रत्नशृङ्गस्फुरद्द्युतिः ।&lt;br&gt;&#xA;सपक्षिगणसंयुक्तो लतापुष्पमनोहरः ॥ ७ ॥&lt;br&gt;&#xA;निर्झरैः सुन्दरीभिश्च दरीभिर्भ्रमरीवृतः ।&lt;br&gt;&#xA;रेजे गोवर्धनो नाम गिरिराजः करीन्द्रवत् ॥ ८ ॥&lt;br&gt;&#xA;सर्वे निकुञ्जाः परितो रेजुर्दिव्यवपुर्धराः ।&lt;br&gt;&#xA;सभामण्डपवीथीभिः प्राङ्गणस्तम्भपङ्क्तिभिः ॥ ९ ॥&lt;br&gt;&#xA;पतत्पताकैर्दिव्याभैः सौवर्णैः कलशैर्नृप ।&lt;br&gt;&#xA;स्वेतारुणैः पुष्पदलैः पुष्पमन्दिरवर्तिभिः ॥ १० ॥&lt;br&gt;&#xA;वसन्तमाधुर्यधराः कूजत्कोकिलसारसाः ।&lt;br&gt;&#xA;पारावतैर्मयूरैश्च यत्र तत्र निकूजिताः ॥ ११ ॥&lt;br&gt;&#xA;राधाकृष्णकथां पुण्यां गायमानैर्मधुव्रतैः ।&lt;br&gt;&#xA;पतद्‌भिर्मधुमत्तैश्च कुञ्जाः सर्वे विराजिताः ॥ १२ ॥&lt;br&gt;&#xA;पुलिने शीतलो वायुः मन्दगामी वहत्यलम् ।&lt;br&gt;&#xA;सहस्रदलपद्मानां रजो विक्षेपयन्मुहुः ॥ १३ ॥&lt;br&gt;&#xA;काश्चिद्‌गोलोकवासिन्यः काश्चिच्छय्योपकारिकाः ।&lt;br&gt;&#xA;शृङ्गारप्रकराः काश्चित्काश्चित्वै द्वारपालिकाः ॥ १४ ॥&lt;br&gt;&#xA;पार्षदाख्याः सखिजनाः छत्रचामरपाणयः ।&lt;br&gt;&#xA;पुष्पाभरणकारिण्यः श्रीवृन्दावनपालिकाः ॥ १५ ॥&lt;br&gt;&#xA;गोवर्धननिवासिन्यः काश्चित्कुञ्जविधायिकाः ।&lt;br&gt;&#xA;तन्निकुञ्जनिवासिन्यो नर्तक्यो वाद्यतत्पराः ॥ १६ ॥&lt;br&gt;&#xA;सर्वा वै चन्द्रवदनाः किशोरवयसा नृप ।&lt;br&gt;&#xA;आसां द्वादशयूथाश्चा जग्मुः श्रीकृष्णसन्निधिम् ॥ १७ ॥&lt;br&gt;&#xA;तथैव यमुना साक्षाद्‌यूथीभूत्वा समाययौ ।&lt;br&gt;&#xA;श्वेताम्बरा श्वेतवर्णा मुक्ताभरणभूषिता ॥ १८ ॥&lt;br&gt;&#xA;तथाऽऽययौ कृष्णपत्नी नाम्ना या मधुमाधवी ।&lt;br&gt;&#xA;पद्मवर्णा पुष्पभूषा यूथीभूत्वा शुभाम्बरा ॥ २१ ॥&lt;br&gt;&#xA;तथैव विरजा साक्षाद्‌यूथीभूत्वा समाययौ ।&lt;br&gt;&#xA;हरिद्‌वस्त्रा गौरवर्णा रत्नालङ्कारभूषिता ॥ २२ ॥&lt;br&gt;&#xA;ललिताया विशाखाया मायायूथः समाययौ ।&lt;br&gt;&#xA;एवं स्वष्टसखीनां च सखीनां किल षोडश ॥ २३ ॥&lt;br&gt;&#xA;द्वात्रिंशच्च सखीनां च यूथा सर्वे समाययुः ।&lt;br&gt;&#xA;रराज भगवान् राजन् स्त्रीगणै रासमण्डले ॥ २४ ॥&lt;br&gt;&#xA;वृन्दावने यथाऽऽकाशे चन्द्रस्तारागणैर्यथा ।&lt;br&gt;&#xA;पीतवासःपरिकरो नटवेषो मनोहरः ॥ २५ ॥&lt;br&gt;&#xA;वेत्रभूद्‌वादयन् वंशीं गोपीनां प्रीतिमावहन् ।&lt;br&gt;&#xA;मयूरपक्षभृन्मौली स्रग्वी कुण्डलमण्डितः ॥ २६ ॥&lt;br&gt;&#xA;राधया शुशुभे रासे यथा रत्या रतीश्वरः ।&lt;br&gt;&#xA;एवं गायन् हरिः साक्षात्सुन्दरीगणसंवृतः ॥ २७ ॥&lt;br&gt;&#xA;यमुनापुलिनं पुण्यमाययौ राधया युतः ।&lt;br&gt;&#xA;गृहीत्वा हस्तपादेन पद्माभं स्वप्रियाकरम् ॥ २८ ॥&lt;br&gt;&#xA;निषसाद हरिः कृष्णातीरे नीरमनोहरे ।&lt;br&gt;&#xA;पुनर्जल्पन् सुमधुरं पश्यन् वृन्दावनं प्रियम् ॥ २९ ॥&lt;br&gt;&#xA;चलन् हसन् राधिकया कुञ्जं कुञ्जं चचार ह ।&lt;br&gt;&#xA;कुञ्जे निलीयमानं तं त्वरं त्यक्त्वा प्रियाकरम् ॥ ३० ॥&lt;br&gt;&#xA;विलोक्य शाखान्तरितं राधा जग्राह माधवम् ।&lt;br&gt;&#xA;राधा दुद्राव तद्धस्ताज्झङ्कारं कुर्वती पदे ॥ ३१ ॥&lt;br&gt;&#xA;निलीयमाना कुञ्जेषु पश्यतो माधवस्य च ।&lt;br&gt;&#xA;धावन् हरिर्गतो यावत्तावद्‌राधा ततो गता ॥ ३२ ॥&lt;br&gt;&#xA;वृक्षपार्श्वे हस्तमात्रादितश्चेतश्च धावती ।&lt;br&gt;&#xA;तमालो हेमवल्ल्येव घनश्चञ्चलया यथा ॥ ३३ ॥&lt;br&gt;&#xA;हेमखन्येव नीलाद्री रेजे राधिकया हरिः ।&lt;br&gt;&#xA;राधया विश्वमोहिन्या बभौ मदनमोहनः ॥ ३४ ॥&lt;br&gt;&#xA;वृन्दावने रासरङ्गे रत्येव मदनो यथा ।&lt;br&gt;&#xA;धृत्वा रूपाणि तावन्ति यावन्ति व्रजयोषितः ॥ ३५ ॥&lt;br&gt;&#xA;ननर्त रासरङ्गेऽसौ रङ्गभूम्यां नटो यथा ।&lt;br&gt;&#xA;गायन्त्यश्चापि नृत्यन्त्यः सर्वा गोप्यो मनोहराः ॥ ३६ ॥&lt;br&gt;&#xA;विरेजुः कृष्णचन्द्रैश्च यथा शक्रैः सुराङ्गनाः ।&lt;br&gt;&#xA;वारां विहारं कृष्णायां चकार मधुसूदनः ॥ ३७ ॥&lt;br&gt;&#xA;सर्वैर्गोपीगणैः सार्धं यक्षीभिर्यक्षराडिव ।&lt;br&gt;&#xA;कबरीकेशपाशाभ्यां प्रसूनैः प्रच्युतैः शुभैः ।&lt;br&gt;&#xA;चित्रवर्णैर्बभौ कृष्णो यथोष्णिङ्‌मुद्रिता तथा ॥ ३८ ॥&lt;br&gt;&#xA;मृदङ्गतालैर्मधुरध्वनिस्वनै-&lt;br&gt;&#xA;र्जगुर्यशस्ता मधुसूदनस्य ।&lt;br&gt;&#xA;प्रापुर्मुदं पूर्णमनोरथाश्चल-&lt;br&gt;&#xA;त्प्रसूनहारा हरिणा गतव्यथाः ॥ ३९ ॥&lt;br&gt;&#xA;श्रीहस्तसन्ताडितवारिबिन्दुभिः&lt;br&gt;&#xA;स्फारासमस्फूर्जितशीकरद्युभिः ।&lt;br&gt;&#xA;वृन्दावनेशो व्रजसुन्दरीभी&lt;br&gt;&#xA;रेजे गजीभिर्गजराडिव स्वयम् ॥ ४० ॥&lt;br&gt;&#xA;विद्याधर्यो देवगन्धर्वपत्न्यः&lt;br&gt;&#xA;पश्यन्त्यस्ता रासरङ्गं दिविस्थाः ।&lt;br&gt;&#xA;देवैः सार्धं चक्रिरे पुष्पवर्षं&lt;br&gt;&#xA;मोहं प्राप्ताः प्रश्लथद्‌वस्त्रनीव्यः ॥ ४१ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडावर्णनं नामैकोनविंशोऽध्यायः ॥ १९ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/20/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - विंशोऽध्यायः&lt;br&gt;&#xA;रासक्रीडा वर्णनम् -&lt;/p&gt;&#xA;&lt;p&gt;अथ कृष्णो हरिर्वारि लीलां कृत्त्वा मनोहरः ।&lt;br&gt;&#xA;सर्वैर्गोपीगणैः सार्धं गिरिं गोवर्धनं ययौ ॥ १ ॥&lt;br&gt;&#xA;गोवर्धने कन्दरायां रत्नभूम्यां हरिः स्वयम् ।&lt;br&gt;&#xA;रासं च राधया सार्धं रासेश्वर्या चकार ह ॥ २ ॥&lt;br&gt;&#xA;तत्र सिंहासने रम्ये तस्थतुः पुष्पसङ्कुले ।&lt;br&gt;&#xA;तडिद्‌घनाविव गिरौ राधाकृष्णौ विरेजतुः ॥ ३ ॥&lt;br&gt;&#xA;स्वामिन्यास्तत्र शृङ्गारं चक्रुः सख्यो मुदान्विताः ।&lt;br&gt;&#xA;श्रीखण्डकुङ्कुमाद्यैश्च यावकागुरुकञ्जलैः ॥ ४ ॥&lt;br&gt;&#xA;मकरन्दैः कीर्तिसुतां समभ्यर्च्य विधानतः ।&lt;br&gt;&#xA;ददौ श्रीयमुना साक्षाद्‌राधायै नूपुराण्यलम् ॥ ५ ॥&lt;br&gt;&#xA;मञ्जीरभूषणं दिव्यं श्रीगङ्गा जह्नुनन्दिनी ।&lt;br&gt;&#xA;श्रीरमा किङ्किणीजालं हारं श्रीमधुमाधवी ॥ ६ ॥&lt;br&gt;&#xA;चन्द्रहारं च विरजा कोटिचन्द्रामलं शुभम् ।&lt;br&gt;&#xA;ललिता कञ्चुकमणिं विशाखा कण्ठभूषणम् ॥ ७ ॥&lt;br&gt;&#xA;अङ्गुलीयकरत्नानि ददौ चन्द्रानना तदा ।&lt;br&gt;&#xA;एकादशी राधिकायै रत्नाढ्यं कङ्कणद्वयम् ॥ ८ ॥&lt;br&gt;&#xA;भुजकङ्कणरत्नानि शतचन्द्रानना ददौ ।&lt;br&gt;&#xA;तस्यै मधुमती साक्षात् स्फुरद्रत्नाङ्गदद्वयम् ॥ ९ ॥&lt;br&gt;&#xA;ताटङ्कयुगलं बन्दी कुण्डले सुखदायिनी ।&lt;br&gt;&#xA;आनन्दी या सखी मुख्या राधायै भालतोरणम् ॥ १० ॥&lt;br&gt;&#xA;पद्मा सद्भालतिलकं बिन्दुं चन्द्रकला ददौ ।&lt;br&gt;&#xA;नासामौक्तिकमालोलं ददौ पद्मावती सती ॥ ११ ॥&lt;br&gt;&#xA;बालार्कद्युतिसंयुक्तं भालपुष्पं मनोहरम् ।&lt;br&gt;&#xA;श्रीराधायै ददौ राजन् चन्द्रकान्ता सखी शुभा ॥ १२ ॥&lt;br&gt;&#xA;शिरोमणिं सुन्दरी च रत्नवेणीं प्रहर्षिणी ।&lt;br&gt;&#xA;भूषणे चन्द्रसूर्याख्ये विद्युत्कोटिसमप्रभे ॥ १३ ॥&lt;br&gt;&#xA;राधिकायै ददौ देवी वृन्दा वृन्दावनेश्वरी ।&lt;br&gt;&#xA;एवं शृङ्गारसंस्फूर्जद्‌रूपया राधया हरिः ॥ १४ ॥&lt;br&gt;&#xA;गिरिराजे बभौ राजन् यज्ञो दक्षिणया यथा ।&lt;br&gt;&#xA;यत्र वै राधया रासे शृङ्गारोऽकारि मैथिल ॥ १५ ॥&lt;br&gt;&#xA;तत्र गोवर्धने जातं स्थलं शृङ्गारमण्डलम् ।&lt;br&gt;&#xA;अथ कृष्णः स्वप्रियाभिर्ययौ चन्द्रसरोवरम् ॥ १६ ॥&lt;br&gt;&#xA;चकार तज्जले क्रीडां गजीभिर्गजराडिव ।&lt;br&gt;&#xA;तत्र चन्द्रः समागत्य चन्द्रकान्तौ मणी शुभौ ॥ १७ ॥&lt;br&gt;&#xA;सहस्रदलपद्मे द्वे स्वामिन्यै हरये ददौ ।&lt;br&gt;&#xA;अथ कृष्णो हरिः साक्षात् पश्यन् वृन्दावनश्रियम् ॥ १८ ॥&lt;br&gt;&#xA;प्रययौ बाहुलवनं लताजालसमन्वितम् ।&lt;br&gt;&#xA;तत्र स्वेदसमायुक्तं वीक्ष्य सर्वं सखीजनम् ॥ १९ ॥&lt;br&gt;&#xA;रागं तु मेघमल्लारं जगौ वंशीधरः स्वयम् ।&lt;br&gt;&#xA;सद्यस्तत्रैव ववृषुर्मेधा अम्बुकणांस्तथा ॥ २० ॥&lt;br&gt;&#xA;तदैव शीतलो वायुर्ववौ गन्धमनोहरः ।&lt;br&gt;&#xA;तेन गोपीगणाः सर्वे सुखं प्राप्ता विदेहराट् ॥ २१ ॥&lt;br&gt;&#xA;जगुर्यशः श्रीमुरारेरुच्चैस्तत्र समन्विताः ।&lt;br&gt;&#xA;तस्मात्तालवनं प्रागाच्छ्रीकृष्णो राधिकापतिः ॥ २२ ॥&lt;br&gt;&#xA;रासमण्डलमारेभे गायन् व्रजवधूवृतः ।&lt;br&gt;&#xA;तत्र गोपीगणाः सर्वे स्वेदयुक्तास्तृषातुराः ॥ २३ ॥&lt;br&gt;&#xA;गोप्य ऊचुः -&lt;br&gt;&#xA;ऊचू रासेश्वरं रासे कृताञ्जलिपुटाः शनैः ।&lt;br&gt;&#xA;दूरं वै यमुना देव तृषा जाता परं हि नः ॥ २४ ॥&lt;br&gt;&#xA;कर्तव्यं भवताऽत्रैव रासे दिव्यं मनोहरम् ।&lt;br&gt;&#xA;वारां विहारं पानं च करिष्यामो हरे वयम् ॥ २५ ॥&lt;br&gt;&#xA;श्रीनारद उवाच -&lt;br&gt;&#xA;जगत्कर्ता पालकस्त्वं संहारस्यापि नायकः ।&lt;br&gt;&#xA;तच्छ्रुत्वा वेत्रदण्डेन कृष्णो भूमिं तताड ह ॥ २६ ॥&lt;br&gt;&#xA;तदैव निर्गतः स्रोतो वेत्रगङ्गेति कथ्यते ।&lt;br&gt;&#xA;यज्जलस्पर्शमात्रेण ब्रह्महत्या प्रमुच्यते ॥ २७ ॥&lt;br&gt;&#xA;तत्र स्नात्वा नरः कोऽपि गोलोकं याति मैथिल ।&lt;br&gt;&#xA;गोपीभी राधया सार्धं श्रीकृष्णो भगवान् हरिः ॥ २८ ॥&lt;br&gt;&#xA;वारां विहारं कृतवान् देवो मदनमोहनः ।&lt;br&gt;&#xA;ततः कुमुद्वनं प्राप्तो लतावृन्दं मनोहरम् ॥ २९ ॥&lt;br&gt;&#xA;भ्रमरध्वनिसंयुक्तं चक्रे रासं सखीजनैः ।&lt;br&gt;&#xA;राधा तत्रैव शृङ्गारं श्रीकृष्णस्य चकार ह ॥ ३० ॥&lt;br&gt;&#xA;पुष्पैर्नानाविधैर्द्रव्यैः पश्यन्तीनां व्रजौकसाम् ।&lt;br&gt;&#xA;चम्पकोद्यत्परिकरः स्वर्णयूथीभुजाङ्गदः ॥ ३१ ॥&lt;br&gt;&#xA;सहस्रदलराजीव कर्णिकाविलसच्छ्रुतिः ।&lt;br&gt;&#xA;मोहिनीमालिनीकुन्दकेतकीहारभृद्धरिः ॥ ३२ ॥&lt;br&gt;&#xA;कदम्बपुष्पविलसत्किरीटकटकोज्ज्वलः ।&lt;br&gt;&#xA;मन्दारपुष्पोत्तरीयपद्मयष्टिधरः प्रभुः ॥ ३३ ॥&lt;br&gt;&#xA;तुलसीमञ्जरीयुक्तवनमालाविभूषितः ।&lt;br&gt;&#xA;एवं शृङ्गारतां प्राप्तः श्रीकृष्णः प्रियया स्वया ॥ ३४ ॥&lt;br&gt;&#xA;बभौ कुमुद्वने राजन् वसन्तो हर्षितो यथा&lt;br&gt;&#xA;मृदङ्गवीणावशीभिर्मुरुयष्टिसुकांस्यकैः ॥ ३५ ॥&lt;br&gt;&#xA;तालशेषैस्तलैर्युक्ता जगुर्गोप्यो मनोहरम् ।&lt;br&gt;&#xA;भैरवं मेघमल्लारं दीपकं मालकोशकम् ॥ ३६ ॥&lt;br&gt;&#xA;श्रीरागं चापि हिन्दोलं रागमेवं पृथक् पृथक् ।&lt;br&gt;&#xA;अष्टतालैस्त्रिभिर्ग्रामैः स्वरैः सप्तभिरग्रतः ॥ ३७ ॥&lt;br&gt;&#xA;नृत्यैर्नानाविधै रम्यैः हावभावसमन्वितैः ।&lt;br&gt;&#xA;तोषयन्त्यो हरिं राह्दां कटाक्षैर्व्रजगोपिकाः ॥ ३८ ॥&lt;br&gt;&#xA;गायन्मधुवनं प्रागात्सुन्दरीगणसंवृतः ।&lt;br&gt;&#xA;रासेश्वर्या रासलीलां चक्रे रासेश्वरः स्वयम् ॥ ३९ ॥&lt;br&gt;&#xA;वैशाखचन्द्रकौमुद्या मालतीगन्धवायुना ।&lt;br&gt;&#xA;स्फुरत्सुगन्धकह्लार पतद्‌रेणूत्करेण वै ॥ ४० ॥&lt;br&gt;&#xA;विकचन् माधवीवृन्दैः शोभिते निर्जने वने ।&lt;br&gt;&#xA;रेमे गोपीगणैः कृष्णो नन्दने वृत्रहा यथा ॥ ४१ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडावर्णनं नाम विंशोऽध्यायः ॥ २० ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/21/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - एकविंशोऽध्यायः&lt;br&gt;&#xA;रासक्रीडा वर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;इत्थं कुन्दवने रम्ये मालतीनां वने शुभे ।&lt;br&gt;&#xA;आम्राणां नागरङ्गाणां निम्बूनां सघने वने ॥ १ ॥&lt;br&gt;&#xA;दाडिमीनां च द्राक्षाणां बदामानां वने नृप ।&lt;br&gt;&#xA;कदम्बानां श्रीफलानां कुटजानां तथैव च ॥ २ ॥&lt;br&gt;&#xA;वटानां पनसानां च पिप्पलानां वने शुभे ।&lt;br&gt;&#xA;तुलसीकोविदाराणां केतकीकदलीवने ॥ ३ ॥&lt;br&gt;&#xA;करिल्लकुञ्जबकुलमन्दाराणां वने हरिः ।&lt;br&gt;&#xA;चरन्कामवनं प्रागाद्‌राजन् व्रजवधूवृतः ॥ ४ ॥&lt;br&gt;&#xA;तत्रैव पर्वते कृष्णो ननाद मुरली कलम् ।&lt;br&gt;&#xA;मूर्च्छिता विह्वला जातास्तन्नादेन व्रजाङ्गनाः ॥ ५ ॥&lt;br&gt;&#xA;मनोजबाणभिन्नाङ्गाः श्लथन्नीव्यः सुरैः सह ।&lt;br&gt;&#xA;कश्मलं प्रययू राजन् विमानेष्वमराङ्गनाः ॥ ६ ॥&lt;br&gt;&#xA;चतुर्विधा जीवसङ्घाः स्थावरैर्मोहमास्थिताः ।&lt;br&gt;&#xA;नद्यो नदाः स्थिरीभूताः पर्वता द्रवतां गताः ॥ ७ ॥&lt;br&gt;&#xA;तत्पादचिह्नसंयुक्तो गिरिः कामवनेऽभवत् ।&lt;br&gt;&#xA;तस्य दर्शनमात्रेण नरो याति कृतार्थताम् ॥ ८ ॥&lt;br&gt;&#xA;अथ गोपीगणैः साकं श्रीकृष्णो राधिकापतिः ।&lt;br&gt;&#xA;नन्दीश्वरबृहत्सानुतटे रासं चकार ह ।&lt;br&gt;&#xA;तत्र गोप्योऽतिमानिन्यो बभूवुर्मैथिलेश्वर ।&lt;br&gt;&#xA;तास्त्यक्त्वा राधया सार्धं तत्रैवान्तर्दधे हरिः ॥ १० ॥&lt;br&gt;&#xA;गोप्यश्च सर्वा विरहातुरा भृशं&lt;br&gt;&#xA;कृष्णं विना मैथिल निर्जने वने ।&lt;br&gt;&#xA;ता बभ्रमुश्चाश्रुकलाकुलाक्ष्यो&lt;br&gt;&#xA;यथा हरिण्यश्चकिता इतस्ततः ॥ ११ ॥&lt;br&gt;&#xA;कृष्णं ह्यपश्यन्त्य इति व्यथां गता&lt;br&gt;&#xA;यथा करिण्यः करिणं वने वने ।&lt;br&gt;&#xA;यथा कुरर्यः कुररं व्रजाङ्गनाः&lt;br&gt;&#xA;सर्वा रुदन्त्यो विरहातुरा भृशम् ॥ १२ ॥&lt;br&gt;&#xA;उन्मत्तवद्‌वृक्षलताकदम्बकं&lt;br&gt;&#xA;सर्वा मिलित्वा च पृथग्वने वने ।&lt;br&gt;&#xA;पप्रच्छुरारान्नृप नन्दनन्दनं&lt;br&gt;&#xA;कुत्र स्थितं तं वदताशु भूरुहाः ॥ १३ ॥&lt;br&gt;&#xA;श्रीकृष्ण कृष्णेति गिरा वदन्त्यः&lt;br&gt;&#xA;श्रीकृष्णपादाम्बुजलग्नमानसाः ।&lt;br&gt;&#xA;श्रीकृष्णरूपास्तु बभूवुरङ्गनाः&lt;br&gt;&#xA;चित्रं न पेशस्कृतमेत्य कीटवत् ॥ १४ ॥&lt;br&gt;&#xA;श्रीपादुकाधःस्थलगोपिगोप्यः&lt;br&gt;&#xA;श्रीपादुकाब्जं शरनं प्रपन्नाः ॥ १५ ॥&lt;br&gt;&#xA;ततस्तु तत्प्रसादेन तत्पदार्चनदर्शनात् ।&lt;br&gt;&#xA;ददृशुर्गां तदा गोप्यो भगवत्पाद चिह्निताम् ॥ १६ ॥&lt;br&gt;&#xA;श्रीबहुलाश्व उवाच -&lt;br&gt;&#xA;राधेशो राधया सार्धं सङ्केतवटमाविशत् ।&lt;br&gt;&#xA;प्रियायाः कबरीपुष्परचनां स चकार ह ॥ १७ ॥&lt;br&gt;&#xA;श्रीनारद उवाच -&lt;br&gt;&#xA;श्रीकृष्णो राधया सार्धं सङ्केतवटमाविशत् ।&lt;br&gt;&#xA;चित्रपत्रावलीः कृष्ण पूर्णेन्दुमुखमण्डले ॥ १९ ॥&lt;br&gt;&#xA;एवं कृष्णो भद्रवनं खदिराणां वनं महत् ।&lt;br&gt;&#xA;बिल्वानां च वनं पश्यन् कोकिलाख्यं वनं गतः ॥ २० ॥&lt;br&gt;&#xA;गोप्यः कृष्णं विचिन्वन्त्यो ददृशुस्तत्पदानि च ।&lt;br&gt;&#xA;यवचक्रध्वजच्छत्रैः स्वस्तिकाङ्कुशबिन्दुभिः ॥ २१ ॥&lt;br&gt;&#xA;अष्टकोणेन वज्रेण पद्मेनाभियुतानि च ।&lt;br&gt;&#xA;नीलशङ्खघटैर्मत्स्यत्रिकोणेषूर्ध्वधारकैः ॥ २२ ॥&lt;br&gt;&#xA;धनुर्गोखुरचन्द्रार्द्धशोभितानि महात्मनः ।&lt;br&gt;&#xA;तत्पदान्यनुसारेण व्रजन्त्यो गोपिकास्ततः ॥ २३ ॥&lt;br&gt;&#xA;तद्‌रजः सततं नीत्वा धृत्वा मूर्ध्नि व्रजाङ्गनाः ।&lt;br&gt;&#xA;पदान्यन्यानि ददृशुरन्यचिह्नान्वितानि च ॥ २४ ॥&lt;br&gt;&#xA;केतुपद्मातपत्रैश्च यवेनाथोर्ध्वरेखया ।&lt;br&gt;&#xA;चक्रचन्द्रार्धाङ्कुशकैर्बिन्दुभिः शोभितानि च ॥ २५ ॥&lt;br&gt;&#xA;लवङ्गलतिकाभिश्च विचित्राणि विदेहराट् ।&lt;br&gt;&#xA;गदापाठीनशङ्खैश्च गिरिराजेन शक्तिभिः ॥ २६ ॥&lt;br&gt;&#xA;सिंहासनरथाभ्यां च बिन्दुद्वययुतानि च ।&lt;br&gt;&#xA;वीक्ष्य प्राहू राधिकया गतोऽसौ नन्दनन्दनः ॥ २७ ॥&lt;br&gt;&#xA;पश्यत्यस्तत्पादपद्मं कोकिलाख्यं वनं गताः ।&lt;br&gt;&#xA;गोपीकोलाहलं श्रुत्वा राधिकां प्राह माधवः ॥ २८ ॥&lt;br&gt;&#xA;कोटिचन्द्रप्रतीकाशे राधे सर्प त्वरं प्रिये ।&lt;br&gt;&#xA;आगता गोपिकाः सर्वास्त्वां नेष्यन्ति हि सर्वतः ॥ २९ ॥&lt;br&gt;&#xA;तदा मानवती राधा भूत्वा प्राह रमापतिम् ।&lt;br&gt;&#xA;रूपयौवनकौशल्यशीलगर्वसमन्विता ॥ ३० ॥&lt;br&gt;&#xA;राधोवाच -&lt;br&gt;&#xA;चलितुं न समर्थाऽहं मन्दिरान्ना विनिर्गता ।&lt;br&gt;&#xA;सुकुमारी स्वेदयुक्ता कथं मां नयसि प्रिय ॥ ३१ ॥&lt;br&gt;&#xA;नारच उवाच -&lt;br&gt;&#xA;इति वाक्यं ततः श्रुत्वा श्रीकृष्णो राधिकेश्वरः ।&lt;br&gt;&#xA;पीताम्बरेण दिव्येन वायुं तस्यै चकार ह ॥ ३२ ॥&lt;br&gt;&#xA;हस्तं गृहीत्वा तामाह गच्छ राधे यथासुखम् ।&lt;br&gt;&#xA;कृष्णेनापि तदा प्रोक्ता न ययौ तेन वै पुनः ॥ ३३ ॥&lt;br&gt;&#xA;पृष्ठं दत्त्वाऽथ हरये तूष्णीम्भूता स्थिता पुनः ।&lt;br&gt;&#xA;प्रियां मानवतीं राधां प्राह कृष्णः सतां प्रियः ॥ ३४ ॥&lt;br&gt;&#xA;श्रीभगवानुवाच -&lt;br&gt;&#xA;विहाय गोपीरिह कामयाना&lt;br&gt;&#xA;भजाम्यहं मानिनि चेतसा त्वाम् ।&lt;br&gt;&#xA;यत्ते प्रियं तत्प्रकरोमि राधे&lt;br&gt;&#xA;मे स्कन्धमारुह्य सुखं व्रजाशु ॥ ३५ ॥&lt;br&gt;&#xA;श्रीनारद उवाच -&lt;br&gt;&#xA;एवं प्रियां प्रियतमः स्कन्धयानेप्सितां नृप ।&lt;br&gt;&#xA;विहायान्तर्दधे कृष्णो स्वच्छन्दगतिरीश्वरः ॥ ३६ ॥&lt;br&gt;&#xA;गतमाना कीर्तिसुता भगवद्‌विरहातुरा ।&lt;br&gt;&#xA;उच्चै रुरोद राजेन्द्र कोकिलाख्ये वने परे ॥ ३७ ॥&lt;br&gt;&#xA;तदैव यूथाः सम्प्राप्ता गोपीनां मैथिलेश्वर ।&lt;br&gt;&#xA;तद् रोदनं दुःखतरं श्रुत्वा जग्मुस्त्रपातुराः ॥ ३८ ॥&lt;br&gt;&#xA;काश्चित्तां मकरन्दैश्च स्नापयाञ्चक्रुरीश्वरीम् ।&lt;br&gt;&#xA;चन्दनागुरु कस्तूरी कुङ्कुमद्रवसीकरैः ॥ ३९ ॥&lt;br&gt;&#xA;वायुं चक्रुस्तदङ्गेषु व्यजनान्दोलचामरैः ।&lt;br&gt;&#xA;आश्वास्य वाग्भिः परमां नानाऽनुनयकोविदैः ॥ ४० ॥&lt;br&gt;&#xA;तन्मुखान्मानिनो मानं श्रुत्वा कृष्णस्य गोपिकाः ।&lt;br&gt;&#xA;मानवन्त्यो मैथिलेन्द्र विस्मयं परमं ययुः ॥ ४१ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडावर्णनं नामैकविंशोऽध्यायः ॥ २१ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/22/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - द्वाविंशोऽध्यायः&lt;br&gt;&#xA;रासक्रीडा वर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ कृष्णगुणान् रम्यान् समेताः सर्वयोषितः ।&lt;br&gt;&#xA;जगुस्तालस्वरैः रम्यैः कृष्णागमनहेतवे ॥ १ ॥&lt;br&gt;&#xA;गोप्य ऊचुः -&lt;br&gt;&#xA;लोकाभिराम जनभूषण विश्वदीप&lt;br&gt;&#xA;कन्दर्पमोहन जगद्‌वृजिनार्तिहारिन् ।&lt;br&gt;&#xA;आनन्दकन्द यदुनन्दन नन्दसूनो&lt;br&gt;&#xA;स्वच्छन्दपद्ममकरन्द नमो नमस्ते ॥ २ ॥&lt;br&gt;&#xA;गोविप्रसाधुविजयध्वज देववन्द्य&lt;br&gt;&#xA;कंसादिदैत्यवधहेतुकृतावतार ।&lt;br&gt;&#xA;श्रीनन्दराजकुलपद्मदिनेश देव&lt;br&gt;&#xA;देवादिमुक्तजनदर्पण ते जयोऽस्तु ॥ ३ ॥&lt;br&gt;&#xA;गोपालसिन्धुपरमौक्तिक रूपधारिन्&lt;br&gt;&#xA;गोपालवंशगिरिनीलमणे परात्मन् ।&lt;br&gt;&#xA;गोपालमण्डलसरोवरकञ्जमूर्ते&lt;br&gt;&#xA;गोपालचन्दनवने कलहंसमुख्य ॥ ४ ॥&lt;br&gt;&#xA;श्रीराधिकावदनपङ्कज षट्पदस्त्वं&lt;br&gt;&#xA;श्रीराधिकावदनचन्द्रचकोररूपः ।&lt;br&gt;&#xA;श्रीराधिकाहृदयसुन्दरचन्द्रहार&lt;br&gt;&#xA;श्रीराधिकामधुलताकुसुमाकरोऽसि ॥ ५ ॥&lt;br&gt;&#xA;यो रासरङ्गनिजवैभवभूरिलीला&lt;br&gt;&#xA;यो गोपिकानयनजीवनमूलहारः ।&lt;br&gt;&#xA;मानं चकार रहसा किल मानवत्यां&lt;br&gt;&#xA;सोऽयं हरिर्भवतु नो नयनाग्रगामी ॥ ६ ॥&lt;br&gt;&#xA;यो गोपिकासकलयूथमलञ्चकार&lt;br&gt;&#xA;वृन्दावनं च निजपादरजोभिरद्रिम् ।&lt;br&gt;&#xA;यः सर्वलोकविभवाय बभूव भूमौ&lt;br&gt;&#xA;तं भूरिलीलमुरगेन्द्रभुजं भजामः ॥ ७ ॥&lt;br&gt;&#xA;चन्द्रं प्रतप्तकिरणज्वलनं प्रसन्नं&lt;br&gt;&#xA;सर्वं वनान्तमसिपत्रवनप्रवेशम् ।&lt;br&gt;&#xA;बाणं प्रभञ्जनमतीव सुमन्दयानं&lt;br&gt;&#xA;मन्यामहे किल भवन्तमृते व्यथार्ताः ॥ ८ ॥&lt;br&gt;&#xA;सौदासराजमहिषीविरहादतीव&lt;br&gt;&#xA;जातं सहस्रगुणितं नलपट्टराज्ञ्याः ।&lt;br&gt;&#xA;तस्मात्तु कोटिगुणितं जनकात्मजायाः&lt;br&gt;&#xA;तस्मादनन्तमतिदुःखमलं हरे नः ॥ ९ ॥&lt;br&gt;&#xA;श्रीउद्धवः सकलभक्तशिरोमणीशः&lt;br&gt;&#xA;त्वत्पादपद्मवरमुख्यधिकारकारी ।&lt;br&gt;&#xA;तस्माद्वयं च चरणौ शरणं गताः स्मः&lt;br&gt;&#xA;श्रीमन् कृपां क्रु शण्यपदे शरण्ये ॥ १० ॥&lt;br&gt;&#xA;श्रीनारद उवाच -&lt;br&gt;&#xA;इत्थं राज रुदन्तीनां गोपीनां कमलेक्षणः ।&lt;br&gt;&#xA;आविर्बभूव सहसा स्वयमर्थमिवात्मनः ॥ ११ ॥&lt;br&gt;&#xA;स्फुरत्किरीटकेयूर कुण्डलाङ्गदभूषणम् ।&lt;br&gt;&#xA;स्निग्धामलसुगन्धाढ्यनीलकुञ्चितकुन्तलम् ॥ १२ ॥&lt;br&gt;&#xA;आगतं वीक्ष्य युगपत् समुत्तस्थुर्व्रजाङ्गनाः ।&lt;br&gt;&#xA;तन्मात्राणि च यं दृष्ट्वा यथा ज्ञानेन्द्रियाणि च ॥ १३ ॥&lt;br&gt;&#xA;हरिर्ननर्त तन्मध्ये वंशीवादनतत्परः ।&lt;br&gt;&#xA;राधया सहितो राजन् यथा रत्या रतीश्वरः ॥ १४ ॥&lt;br&gt;&#xA;यावतीर्गोपिकाः सर्वास्तावद्‌रूपधरो हरिः ।&lt;br&gt;&#xA;गच्छन् ताभिर्व्रजे रेमे स्वावस्थाभिर्मनो यथा ॥ १५ ॥&lt;br&gt;&#xA;वनोद्देशे स्थितं कृष्णं गतदुःखा व्रजाङ्गनाः ।&lt;br&gt;&#xA;कृताञ्जलिपुटा ऊचुर्गिरा गद्‌गदया हरिम् ॥ १६ ॥&lt;br&gt;&#xA;गोप्य ऊचुः -&lt;br&gt;&#xA;क्व गतस्त्वं वद हरे त्यक्त्वा गोपीगणो महान् ।&lt;br&gt;&#xA;सर्वं जगत्तृणीकृत्य त्वत्पादे प्राप्तमानसम् ॥ १७ ॥&lt;br&gt;&#xA;श्रीभगवानुवाच - हे गोप्यः पुष्करद्वीपे हंसो नाम महामुनिः ।&lt;br&gt;&#xA;समुद्रे दधिमण्डोदे ततापान्तर्गतस्तपः ॥ १८ ॥&lt;br&gt;&#xA;चकाराहैतुकीं भक्तिं मम ध्यानपरायणः ।&lt;br&gt;&#xA;व्यतीतं तस्य तपतो गोप्यो मन्वन्तरद्वयम् ॥ १९ ॥&lt;br&gt;&#xA;तमद्यैवाग्रसन्मत्स्यो योजनार्धवपुर्धरः ।&lt;br&gt;&#xA;तन्निर्जगार पौण्ड्रस्तु मत्स्यरूपधरोऽसुरः ॥ २० ॥&lt;br&gt;&#xA;एवं सम्प्राप्तकष्टस्य हंसस्यापि मुरेरहम् ।&lt;br&gt;&#xA;गत्वाऽथ शीघ्रेण तयोः शिरश्छित्वाऽरिणा मुनिम् ॥ २१ ॥&lt;br&gt;&#xA;मोचयित्वाऽथ गतवान् श्वेतद्वीपे व्रजाङ्गनाः ।&lt;br&gt;&#xA;क्षीराब्धौ शेषपर्यङ्के शयनं तु मया कृतम् ॥ २२ ॥&lt;br&gt;&#xA;दुःखिता भवतीर्ज्ञात्वा निद्रां त्यक्त्वा ततः प्रियाः ।&lt;br&gt;&#xA;सहसा भक्तवश्योऽहं पुनरागतवानिह ॥ २३ ॥&lt;br&gt;&#xA;जानन्ति सन्तः समदर्शोनि ये&lt;br&gt;&#xA;दान्ता महान्तः किल नैरपेक्ष्याः ।&lt;br&gt;&#xA;ते नैरपेक्ष्यं परमं सुखं मे&lt;br&gt;&#xA;ज्ञानेन्द्रियादीनि यथा रसादीन् ॥ २४ ॥&lt;br&gt;&#xA;गोप्य ऊचुः -&lt;br&gt;&#xA;क्षीराब्दौ शेषपर्यङ्के यद्‌रूपं च त्वया धृतम् ।&lt;br&gt;&#xA;तद्‌रूपदर्शनं देहि यदि प्रीतोऽसि माधव ॥ २५ ॥&lt;br&gt;&#xA;श्रीनारद उवाच -&lt;br&gt;&#xA;तथाऽस्तु चोक्त्वा भगवान् गोपीव्यूहस्य पश्यतः ।&lt;br&gt;&#xA;दधाराष्टभुजं रूपं श्रीराधारूपमेव च ॥ २६ ॥&lt;br&gt;&#xA;तत्र क्षीरसमुद्रोऽभूल्लोलकल्लोलमण्डितः ।&lt;br&gt;&#xA;दिव्यानि रत्नसौधानि बभूवुर्मङ्गलानि च ॥ २७ ॥&lt;br&gt;&#xA;तत्र शेषो बिसश्वेतः कुण्डलीभूतसंस्थितः ।&lt;br&gt;&#xA;बालार्कमौलिसाहस्रफणाच्छत्रविराजितः ॥ २८ ॥&lt;br&gt;&#xA;तस्मिन् वै शेषपर्यङ्के सुखं सुष्वाप माधवः ।&lt;br&gt;&#xA;तस्य श्रीरूपिणी राधा पादसेवां चकार ह ॥ २९ ॥&lt;br&gt;&#xA;तद्‌रूपं सुन्दरं दृष्ट्वा कोटिमार्तण्डसन्निभम् ।&lt;br&gt;&#xA;नत्वा गोपीगणाः सर्वे विस्मयं परमं गताः ॥ ३० ॥&lt;br&gt;&#xA;गोपीभ्यो दर्शनं दत्तं यत्र कृष्णेन मैथिल ।&lt;br&gt;&#xA;तत्र क्षेत्रं महापुण्यं जातं पापप्रणाशनम् ॥ ३१ ॥&lt;br&gt;&#xA;अथ गोपीगणैः सार्धं यमुनामेत्य माधवः ।&lt;br&gt;&#xA;कालिन्दीजलवेगेषु जलकेलिं चकार ह ॥ ३२ ॥&lt;br&gt;&#xA;राधाकराल्लक्षदलं पद्मं पीताम्बरं तथा ।&lt;br&gt;&#xA;धावन् जलेषु गतवान् प्रहसन् माधवः स्वयम् ॥ ३३ ॥&lt;br&gt;&#xA;राधा हरेः पीतपटं वशीवेत्रस्फुरत्‌प्रभम् ।&lt;br&gt;&#xA;गृहीत्वा प्रसहन्ती सा गच्छन्ती यमुनाजले ॥ ३४ ॥&lt;br&gt;&#xA;वंशीं देहीति वदतः श्रीकृष्णस्य महात्मनः ।&lt;br&gt;&#xA;राधा जगाद कमलं वासो देहीति माधव ॥ ३५ ॥&lt;br&gt;&#xA;कृष्णो ददौ राधिकायै पद्ममम्बरमेव च ।&lt;br&gt;&#xA;राधा ददौ पीतपटं वेत्रं वंशीं महात्मने ॥ ३६ ॥&lt;br&gt;&#xA;अथ कृष्णः कलं गायन् मालामाजानुलम्बिताम् ।&lt;br&gt;&#xA;वैजन्तीमादधानः श्रीभाण्डीरं गजाम ह ॥ ३७ ॥&lt;br&gt;&#xA;प्रियायास्तत्र शृङ्गारं चकार कुशलेश्वरः ।&lt;br&gt;&#xA;पत्रावलीयावकाग्रैः पुष्पैः कञ्जलकुङ्कुमैः ॥ ३८ ॥&lt;br&gt;&#xA;चन्दनागुरुकस्तूरी केसराद्यैर्हरेर्मुखे ।&lt;br&gt;&#xA;पत्रं चकार शृङ्गारे मनोज्ञं कीर्तिनन्दिनी ॥ ३९ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडावर्णनं नाम द्वाविंशोऽध्यायः ॥ २२ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/23/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - त्रयोविंशोऽध्यायः&lt;br&gt;&#xA;रासक्रीडायां शङ्खचूडवधः -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ कृष्णो गोपिकाभिः लोकजङ्घवनं ययौ ।&lt;br&gt;&#xA;वसन्तमाधवीभिश्च लताभिः सङ्कुलं नृप ॥ १ ॥&lt;br&gt;&#xA;तत्पुष्पदामनिचयैः स्फुरत्सौगन्धिशालिभिः ।&lt;br&gt;&#xA;सर्वासां हरिणा तत्र कबर्यो गुम्फितास्ततः ॥ २ ॥&lt;br&gt;&#xA;भ्रमरध्वनिसंयुक्ते सुगन्धानिलवासिते ।&lt;br&gt;&#xA;कालिन्दीनिकटे कृष्णो विचचार प्रियान्वितः ॥ ३ ॥&lt;br&gt;&#xA;करिल्लैः पीलुभिः श्यामैः तमालैः सङ्कुलद्रुमैः ।&lt;br&gt;&#xA;महापुण्यवनं कृष्णो ययौ रासेश्वरो हरिः ॥ ४ ॥&lt;br&gt;&#xA;तत्र रासं समारेभे रासेश्वर्या समन्वितः ।&lt;br&gt;&#xA;गीयमानश्च गोपीभिरप्सरोभिः स्वराडिव ॥ ५ ॥&lt;br&gt;&#xA;तत्र चित्रमभूद्‌राजन् शृणु त्वं तन्मुखान्मम ।&lt;br&gt;&#xA;शङ्खचूडो मान यक्षो धनदानुचरो बली ॥ ६ ॥&lt;br&gt;&#xA;भूतले तत्समो नास्ति गदायुद्धविशारदः ।&lt;br&gt;&#xA;मन्मुकादौग्रसेनेश्च बलं श्रुत्वा महोत्कटम् ॥ ७ ॥&lt;br&gt;&#xA;लक्षभारमयीं गुर्वीं गदामादाय यक्षराट् ।&lt;br&gt;&#xA;स्वसकाशान्मधुपुरीमाययौ चण्डविक्रमः ॥ ८ ॥&lt;br&gt;&#xA;सभायामास्थितं प्राह कंसं नत्वा मदोद्धतः ।&lt;br&gt;&#xA;गदायुद्धं देहि मह्यं त्रैलोक्यविजयी भवान् ॥ ९ ॥&lt;br&gt;&#xA;अहं दासो भवेयं वै भवांश्च विजयी यदि ।&lt;br&gt;&#xA;अहं जयी चेद्भवन्तं दासं शीघ्रं करोम्यहम् ॥ १० ॥&lt;br&gt;&#xA;तथास्तु चोक्त्वा कंसस्तु गृहीत्वा महतीं गदाम् ।&lt;br&gt;&#xA;शङ्खचूडेन युयुधे रङ्गभूमौ विदेहराट् ॥ ११ ॥&lt;br&gt;&#xA;तयोश्च गदया युद्धं घोररूपं बभूव ह ।&lt;br&gt;&#xA;ताडनाच्चट्चटाशब्दं कालमेघतडिद्ध्वनि ॥ १२ ॥&lt;br&gt;&#xA;शुशुभाते रङ्गमध्ये मल्लौ नाट्ये नटाविव ।&lt;br&gt;&#xA;इभेन्द्राविव दीर्घाङ्गौ मृगेन्द्राविव चोद्‌भटौ ॥ १३ ॥&lt;br&gt;&#xA;द्वयोश्च युध्यतो राजन् परस्परजिगीषया ।&lt;br&gt;&#xA;विस्फुलिङ्गान् क्षरन्त्यौ द्वे गदे चूर्णीबभूवतुः ॥ १४ ॥&lt;br&gt;&#xA;कंसः प्रकुपितं यक्षं मुष्टिनाभिजघान ह ।&lt;br&gt;&#xA;शङ्खचूडोऽपि तं कंसं मुष्टिना तं तताड च ॥ १५ ॥&lt;br&gt;&#xA;मुष्टामुष्टि तयोरासीद्दिनानां सप्तविंशतिः ।&lt;br&gt;&#xA;द्वयोरक्षीणबलयोर्विस्मयं गतयोस्ततः ॥ १६ ॥&lt;br&gt;&#xA;शङ्खचूडं सङ्गृहीत्वा कंसो दैत्याधिपो बली ।&lt;br&gt;&#xA;बलाच्चिक्षेप सहसा व्योम्नि तं शतयोजनम् ॥ १७ ॥&lt;br&gt;&#xA;शङ्खचूडः प्रपतितः किञ्चिद्‌व्याकुलमानसः ।&lt;br&gt;&#xA;कंसं गृहीत्वा नभसि चिक्षेपायुतयोजनम् ॥ १८ ॥&lt;br&gt;&#xA;आकाशात्पतितः कंसः किञ्चिद्व्याकुलमानसः ।&lt;br&gt;&#xA;यक्षं गृहीत्वा सहसा पातयामास भूतले ॥ १९ ॥&lt;br&gt;&#xA;शङ्खचूडस्तं गृहीत्वा पोथयामास भूतले ।&lt;br&gt;&#xA;एवं युद्धे सम्प्रवृत्ते चकम्पे भूमिमण्डलम् ॥ २० ॥&lt;br&gt;&#xA;मुनीन्द्रः सर्ववित्साक्षाद्‌गर्गाचार्यः समागतः ।&lt;br&gt;&#xA;रङ्गेषु वन्दितस्ताभ्यां कंसं प्राहोर्जया गिरा ॥ २१ ॥&lt;br&gt;&#xA;श्रीगर्ग उवाच -&lt;br&gt;&#xA;युद्धं मा कुरु राजेन्द्र विफलोऽयं रणोऽत्र वै ।&lt;br&gt;&#xA;त्वत्समानो ह्ययं वीरः शङ्खचूडो महाबलः ॥ २२ ॥&lt;br&gt;&#xA;तव मुष्टिप्रहारेण भृशमैरावतो गजः ।&lt;br&gt;&#xA;जानुभ्यां धरणीं स्पृष्ट्वा कश्मलं परमं ययौ ॥ २३ ॥&lt;br&gt;&#xA;अन्येऽपि बलिनो दैत्या मुष्टिना ते मृतिं गताः ।&lt;br&gt;&#xA;शङ्खचूडो न पतितः सन्देहो नास्ति तच्छृणु ॥ २४ ॥&lt;br&gt;&#xA;परिपूर्णतमो यो वै सोऽपि त्वां घातयिष्यति ।&lt;br&gt;&#xA;तथैनं शङ्खचूडाख्यं शिवस्यापि वरोर्जितम् ॥ २५ ॥&lt;br&gt;&#xA;तस्मात्प्रेम प्रकर्तव्यं शङ्खचूडे यदूद्वह ।&lt;br&gt;&#xA;यक्षराट् च त्वया कंसे कर्तव्यं प्रेम निश्चितम् ॥ २६ ॥&lt;br&gt;&#xA;श्रीनारद उवाच -&lt;br&gt;&#xA;गर्गेणोक्तौ तदा तौ द्वौ मिलित्वाऽथ परस्परम् ।&lt;br&gt;&#xA;परमां चक्रतुः प्रीतिं शङ्खचूडयदूद्वहौ ॥ २७ ॥&lt;br&gt;&#xA;अथ कंसं सनुज्ञाप्य गृहं गन्तुं समुद्यतः ।&lt;br&gt;&#xA;गच्छन् मार्गेऽशृणोद्‌रात्रौ रासगानं मनोहरम् ॥ २८ ॥&lt;br&gt;&#xA;तालशब्दानुसारेण सम्प्राप्तो रासमण्डले ।&lt;br&gt;&#xA;रासेश्वर्या समं रासेऽपश्यद्‌रासेश्वरं हरिम् ॥ २९ ॥&lt;br&gt;&#xA;श्रीराधयाऽलङ्कृतवामबाहुं&lt;br&gt;&#xA;स्वच्छन्दवक्रीकृतदक्षिणाङ्घ्रिम् ।&lt;br&gt;&#xA;वंशीधरं सुन्दरमन्दहासं&lt;br&gt;&#xA;भ्रूमण्डलैर्मोहितकामराशिम् ॥ ३० ॥&lt;br&gt;&#xA;व्रजाङ्गनायूथपतिं व्रजेश्वरं&lt;br&gt;&#xA;सुसेवितं चामरछत्रकोटिभिः ।&lt;br&gt;&#xA;विज्ञाय कृष्णं ह्यतिकोमलं शिशुं&lt;br&gt;&#xA;गोपीं समाहर्तुमलं मनोऽकरोत् ॥ ३१ ॥&lt;br&gt;&#xA;बहुलाश्व उवाच -&lt;br&gt;&#xA;किं बभूव ततो रासे शङ्खचूडे समागते ।&lt;br&gt;&#xA;एतन्मे भ्रूहि विप्रेन्द्र त्वं परावरवित्तमः ॥ ३२ ॥&lt;br&gt;&#xA;श्रीरानद उवाच -&lt;br&gt;&#xA;व्याघ्राननं कृष्णवर्णं तालवृक्षदशोच्छ्रितम् ।&lt;br&gt;&#xA;भयङ्करं ललज्जिह्वं दृष्ट्वा गोप्योऽतितत्रसुः ॥ ३३ ॥&lt;br&gt;&#xA;दुद्रुवुः सर्वतो गोप्यो महान् कोलाहलोऽभवत् ।&lt;br&gt;&#xA;हाहाकारस्तदैवासीह् शङ्खचूडे समागते ॥ ३४ ॥&lt;br&gt;&#xA;शतचन्द्राननां गोपीं गृहीत्वा यक्षराट् खलः ।&lt;br&gt;&#xA;दुद्रावाशूत्तरामाशां निःशङ्कः कामपीडितः ॥ ३५ ॥&lt;br&gt;&#xA;रुदन्तीं कृष्ण कृष्णेति क्रोशन्तीं भयविह्वलाम् ।&lt;br&gt;&#xA;तमन्वधावच्छ्रीकृष्णः शालहस्तो रुषा भृशम् ॥ ३६ ॥&lt;br&gt;&#xA;यक्षो वीक्ष्य तमायान्तं कृतान्तमिव दुर्जयम् ।&lt;br&gt;&#xA;गोपीं त्यक्त्वा जीवितेच्छुः प्राद्रवद्‌भयविह्वहः ॥ ३७ ॥&lt;br&gt;&#xA;यत्र यत्र गतो धावन् शङ्खचूडो महाखलः ।&lt;br&gt;&#xA;तत्र तत्र गतः कृष्णः शालहस्तो भृशं रुषा ॥ ३८ ॥&lt;br&gt;&#xA;हिमाचलतटं प्राप्तः शालमुद्यम्य यक्षराट् ।&lt;br&gt;&#xA;तस्थौ तत्सम्मुखे राजन् युद्धकामो विशेषतः ॥ ३९ ॥&lt;br&gt;&#xA;तस्मै चिक्षेप भगवान् शालवृक्षं भुजौजसा ।&lt;br&gt;&#xA;तेन घातेनन पतितो वृक्षो वातहतो यथा ॥ ४० ॥&lt;br&gt;&#xA;पुनरुत्थाय वैकुण्ठं मुष्टिना तं जघान ह ।&lt;br&gt;&#xA;जगर्ज सहसा दुष्टो नादयम् मण्डलं दिशाम् ॥ ४१ ॥&lt;br&gt;&#xA;गृहीत्वा तं हरिर्दोर्भ्यां भ्रामयित्वा भुजौजसा ।&lt;br&gt;&#xA;पातयामास भूपृष्ठे वातः पद्ममिवोद्‌धृतम् ॥ ४२ ॥&lt;br&gt;&#xA;शङ्खचूडस्तं गृहीत्वा पोथयामास भूतले ।&lt;br&gt;&#xA;एवं युद्धे सम्प्रवृत्ते चकम्पे भूमिमण्डलम् ॥ ४३ ॥&lt;br&gt;&#xA;मुष्टिना तच्छिरश्छित्वा तस्माच्चूडामणिं हरिः ।&lt;br&gt;&#xA;जग्राह माधवः साक्षात्सुकृती शेवधिं यथा ॥ ४४ ॥&lt;br&gt;&#xA;तज्ज्योतिर्निर्गतं दीर्घं द्योतयन्मण्डलं दिशाम् ।&lt;br&gt;&#xA;श्रीदाम्नि श्रीकृष्णसखे लीनं जातं व्रजे नृप ॥ ४५ ॥&lt;br&gt;&#xA;एवं हत्वा शङ्खचूडं भगवान् मधुसूदनः ।&lt;br&gt;&#xA;मणिपाणिः पुनः शीघ्रमाययौ रासमण्डलम् ॥ ४६ ॥&lt;br&gt;&#xA;चन्द्राननायै च मणिं दत्त्वा तं दीनवत्सलः ।&lt;br&gt;&#xA;पुनर्गोपीनणैः सार्धं रासं चक्रे हरिः स्वयम् ॥ ४७ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडायां शङ्खचूडवधोनाम त्रयोविंशोऽध्यायः ॥ २३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/24/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - चतुर्विंशोऽध्यायः&lt;br&gt;&#xA;रासक्रीडायां आसुरि उपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ गोपीगणैः सार्धं पश्यन् श्रीयमुनातटम् ।&lt;br&gt;&#xA;विहर्तुमामयौ कृष्णो वृन्दारण्यं मनोहरम् ॥ १ ॥&lt;br&gt;&#xA;वृन्दावने चौषधयो लीना जाता हरेर्वरात् ।&lt;br&gt;&#xA;ताः सर्वाश्चाङ्गना भूतवा यूथीभूत्वा समाययुः ॥ २ ॥&lt;br&gt;&#xA;लतागोपीसमूहेन चित्रवर्णेन मैथिल ।&lt;br&gt;&#xA;रेमे वृन्दावने राजन् हरिर्वृन्दावनेश्वरः ॥ ३ ॥&lt;br&gt;&#xA;कालिन्दनन्दिनीतीरे कदम्बाच्छादिते शुभे ।&lt;br&gt;&#xA;त्रिविधेन समीरेण सर्वतः सुरभीकृते ॥ ४ ॥&lt;br&gt;&#xA;विलसत्पुलिने रम्ये वंशीवटविराजिते ।&lt;br&gt;&#xA;स्थितोऽभूद्‌राधया सार्धं रासश्रमसमन्वितः ॥ ५ ॥&lt;br&gt;&#xA;वीणातालमृदङ्गादि मुरुयष्टियुतानि च ।&lt;br&gt;&#xA;वादितत्राण्यम्बरे नेदुः सुरैर्गोपीगणौः सह ॥ ६ ॥&lt;br&gt;&#xA;देवेषु पुष्पं वर्षत्सु जयध्वनियुतेषु च ।&lt;br&gt;&#xA;तोषयन्त्यो हरिं गोप्यो जगुस्तद्यश उत्तमम् ॥ ७ ॥&lt;br&gt;&#xA;काश्चिद्वै मेघमल्लारं दीपकं च तथापराः ।&lt;br&gt;&#xA;मालकोशं भैरवं च श्रीरागं च तथैव च ॥ ८ ॥&lt;br&gt;&#xA;हिन्दोलं च जगुः काश्चित् राजन् सप्तस्वरैः सह ।&lt;br&gt;&#xA;काश्चित्तासां प्रमुग्धाश्च काश्चिन्मुग्धाः स्त्रियो नृप ॥ ९ ॥&lt;br&gt;&#xA;काश्चित् प्रौढा प्रेमपराः श्रीकृष्णे लग्नमानसाः ।&lt;br&gt;&#xA;जारधर्मेण गोविन्दं काश्चिद्‌गोप्यो भजन्ति हि ॥ १० ॥&lt;br&gt;&#xA;काश्चिच्छ्रीकृष्णसहिताः कन्दुकक्रीडने रताः ।&lt;br&gt;&#xA;काश्चित् पुष्पैश्च हरिणा क्रीडां चक्रुः परस्परम् ॥ ११ ॥&lt;br&gt;&#xA;काश्चिल्लतासु धावन्त्यः क्वणन् नूपुरमेखलाः ।&lt;br&gt;&#xA;काश्चित् पिबन्ति सततं बलात्कृष्णाधरामृतम् ॥ १२ ॥&lt;br&gt;&#xA;काचिद्‌भुजाभ्यां श्रीकृष्णं योगिनामपि दुर्लभम् ।&lt;br&gt;&#xA;सङ्गृहीत्वा प्रहस्याराच्चक्रुरालिङ्गनं महत् ॥ १३ ॥&lt;br&gt;&#xA;मनोज्ञो यदुराजा च गोपीनां भगवान् हरिः ।&lt;br&gt;&#xA;काश्मीरमुद्रितो रेमे वने वृन्दावनेश्वरः ॥ १४ ॥&lt;br&gt;&#xA;काश्चिद्‌वीणां वादयन्त्यः समं वंशीधरेण वै ।&lt;br&gt;&#xA;काश्चित् मृदङ्गं वादयन्त्यो गायन्त्यो भगवद्‌गुणम् ॥ १५ ॥&lt;br&gt;&#xA;काश्चिद्वै मधुरं तालं ताडयन्त्यो हरेः पुरः ।&lt;br&gt;&#xA;मुरयष्टिं सङ्गृहीत्वा हरिणा माधवीतले ॥ १६ ॥&lt;br&gt;&#xA;गायन्त्यः सुस्थिरा भूमौ विस्मृत्य जगतः सुखम् ।&lt;br&gt;&#xA;काश्चिल्लतासु श्रीकृष्णं भुजे बाहुं निधाय च ॥ १७ ॥&lt;br&gt;&#xA;वृन्दावनस्य पश्यन्त्यो शोभां राजन्नितस्ततः ।&lt;br&gt;&#xA;लताजालैः संवलितं गोपीनां हारसञ्चयम् ॥ १८ ॥&lt;br&gt;&#xA;पृथक्चकार गोविन्दः स्पृष्ट्वा तासामुरःस्थलम् ।&lt;br&gt;&#xA;गोपीनां नासिकामुक्तावलिं तत्कुन्तलं स्वयम् ॥ १९ ॥&lt;br&gt;&#xA;शनैः शनैः शोभनं तच्चक्रे श्रीनन्दनन्दनः ।&lt;br&gt;&#xA;ताम्बूलं चर्वितं ह्यर्धं नीत्वा सद्योऽथ गोपिकाः ॥ २० ॥&lt;br&gt;&#xA;चर्वयन्त्यः सुगन्धाढ्य महो तासां तपो महत् ।&lt;br&gt;&#xA;काश्चिच्छामकपोलेषु द्व्यङ्गुलेन शनैः शनैः ॥ २१ ॥&lt;br&gt;&#xA;हसन्त्यस्ताडयन्त्यस्ताः कदम्बेषु बलात्पृथक् ।&lt;br&gt;&#xA;पुंवेषनायकाः काश्चिन्मौलिकुण्डलमण्डिताः ॥ २२ ॥&lt;br&gt;&#xA;नृत्यन्तः कृष्णपुरतः श्रीकृष्ण इव मैथिल ।&lt;br&gt;&#xA;राधावेषधरा गोप्यः शतचन्द्राननप्रभाः ॥ २३ ॥&lt;br&gt;&#xA;तोषयन्त्यश्च राधां तां तथा राधापतिं जगुः ।&lt;br&gt;&#xA;काश्चित्ताः सात्त्विकैर्भावैः संयुक्ता प्रेमविह्वलाः ॥ २४ ॥&lt;br&gt;&#xA;योगीव चास्थिता भूमौ परमानन्दसम्प्लुताः ।&lt;br&gt;&#xA;काश्चिल्लतासु वृक्षेषु भूम्यां वै विदिशासु च ॥ २५ ॥&lt;br&gt;&#xA;पश्यन्त्यः श्रीपतिं देवं स्वस्मिन् वा मौनमास्थिताः ।&lt;br&gt;&#xA;एवं रासे गोपवध्वः सर्वाः पूर्णमनोरथाः ॥ २६ ॥&lt;br&gt;&#xA;बभूवुरेत्य गोविन्दं सर्वेशं भक्तवत्सलम् ।&lt;br&gt;&#xA;यत्प्रसादस्तु गोपीनां प्राप्तो राजन् महामते ॥ २७ ॥&lt;br&gt;&#xA;ज्ञानिनामपि नास्त्येवं कर्मिणां तु कुतश्च सः ।&lt;br&gt;&#xA;एवं श्रीकृष्णचन्द्रस्य हरे राधापतेः प्रभोः ॥ २८ ॥&lt;br&gt;&#xA;रासे चित्रं यद्‌बभूव तच्छृणुष्व महामते ।&lt;br&gt;&#xA;मुनीन्द्र आसुरिर्नाम श्रीकृष्णेष्टो महातपाः ॥ २९ ॥&lt;br&gt;&#xA;नारदाद्रौ तपस्तेपे हरौ ध्यानपरायणः ।&lt;br&gt;&#xA;हृत्पुण्डरीके श्रीकृष्णं ज्योतिर्मण्डलमास्थितम् ॥ ३० ॥&lt;br&gt;&#xA;मनोज्ञं राधया सार्धं नित्यं ध्याने ददर्श ह ।&lt;br&gt;&#xA;एकदा ध्यानमध्ये तु रात्रौ कृष्णो न चागतः ॥ ३१ ॥&lt;br&gt;&#xA;वारं वारं कृतं ध्यानं खिन्नो जातो महामुनिः ।&lt;br&gt;&#xA;ध्यानादुत्थाय स मुनिः कृष्णदर्शनलालसः ॥ ३२ ॥&lt;br&gt;&#xA;नारायणाश्रमं प्रागाद्‌बदरीखण्डमण्डितम् ।&lt;br&gt;&#xA;न ददर्श हरिं देवं नरनारायणं मुनिः ॥ ३३ ॥&lt;br&gt;&#xA;तदातिविस्मितो विप्रो लोकालोकगिरिं ययौ ।&lt;br&gt;&#xA;सहस्रशिरसं देवं न ददर्श स तत्र वै ॥ ३४ ॥&lt;br&gt;&#xA;पप्रच्छ पार्षदान् तत्र क्व गतो भगवानितः ।&lt;br&gt;&#xA;न विद्मो भो वयं चोक्तो मुनिः खिन्नमनास्तदा ॥ ३५ ॥&lt;br&gt;&#xA;श्वेतद्वीपं ययौ दिव्यं क्षीरसागरशोभितम् ।&lt;br&gt;&#xA;तत्रापि शेषपर्यङ्के न ददर्श हरिं पुनः ॥ ३६ ॥&lt;br&gt;&#xA;तदा मुनिः खिन्नमनाः प्रेम्णा पुलकिताननः ।&lt;br&gt;&#xA;पप्रच्छ पार्षदांस्तत्र क्व गतो भगवानितः ॥ ३७ ॥&lt;br&gt;&#xA;न विद्मो भो वयं चोक्तो मुनिश्चिन्तापरायणः ।&lt;br&gt;&#xA;किं करोमि क्व गच्छामि दर्शनं तत्कथं भवेत् ॥ ३८ ॥&lt;br&gt;&#xA;एवं ब्रुवन्मनोयायी वैकुण्ठं प्राप्तवांस्ततः ।&lt;br&gt;&#xA;नापश्यत्तत्र देवेशं रमां वैकुण्ठवासिनीम् ॥ ३९ ॥&lt;br&gt;&#xA;न दृष्टस्तत्र भक्तेषु मुनिनाऽसुरिणा नृप ।&lt;br&gt;&#xA;ततो मुनीन्द्रो योगीन्द्रो गोलोकं स जगाम ह ॥ ४० ॥&lt;br&gt;&#xA;वृन्दावने निकुञ्जेऽपि न ददर्श परात्परम् ।&lt;br&gt;&#xA;तदा मुनिः खिन्नमनाः श्रीकृष्णविरहातुरः ॥ ४१ ॥&lt;br&gt;&#xA;पप्रच्छ पार्षदांस्तत्र क्व गतो भगवानितः ।&lt;br&gt;&#xA;ऊचुस्तं पार्षदा गोपा वामनाण्डे मनोहरे ॥ ४२ ॥&lt;br&gt;&#xA;पृश्निगर्भो यत्र जातः तत्रैव भगवान् स्वयम् ।&lt;br&gt;&#xA;इत्युक्त आसुरिस्तस्मादस्मिन्नण्डे समागतः ॥ ४३ ॥&lt;br&gt;&#xA;हरिं ह्यपश्यन्प्रचलन् कैलासं प्राप्तवान्मुनिः ।&lt;br&gt;&#xA;तत्र स्थितं महादेव कृष्णध्यानपरायणम् ॥ ४४ ॥&lt;br&gt;&#xA;नत्वा पप्रच्छ तद्‌रात्रौ खिन्नचेता महामुनिः ।&lt;br&gt;&#xA;आसुरिरुवाच -&lt;br&gt;&#xA;भगवन् सर्व ब्रह्माण्डं मया दृष्टमितस्ततः ॥ ४५ ॥&lt;br&gt;&#xA;आवैकुण्ठाश्च गोलोकाद्‌भ्रमता तद्दिद्रुक्षुणा ।&lt;br&gt;&#xA;कुत्रापि देवदेवस्य दर्शनं न बभूव मे ॥ ४६ ॥&lt;br&gt;&#xA;श्रीमहादेव उवाच -&lt;br&gt;&#xA;धन्यस्त्वमासुरे ब्रह्मन् कृष्णभक्तोऽस्यहैतुकः ।&lt;br&gt;&#xA;दिदृक्षुणा त्वयाऽऽयासं कृत्वं वेद्मि महामुने ॥ ४७ ॥&lt;br&gt;&#xA;कर्मेन्द्रियाणीह यथा रसादीन्&lt;br&gt;&#xA;तथा सकामा मुनयः सुखं यत् ।&lt;br&gt;&#xA;मनाङ्‌न जानन्ति जनैरपेक्ष्यं&lt;br&gt;&#xA;गूढं परं निर्गुणलक्षणं तत् ॥ ४८ ॥&lt;br&gt;&#xA;हंसं मुनिं दुःखगतं महोदधौ&lt;br&gt;&#xA;यः सर्वतो मोचयितुं गतस्त्वरम् ।&lt;br&gt;&#xA;सोऽद्यैव वृन्दाविपिने सखीजनैः&lt;br&gt;&#xA;करोति रासं रसिकेश्वरः स्वयम् ॥ ४९ ॥&lt;br&gt;&#xA;षाण्मासिकी चाद्य कृता निशीथिनी&lt;br&gt;&#xA;स्वमायया देववरेण भो मुने ।&lt;br&gt;&#xA;अहं गमिष्यामि तदेव द्रष्टुं&lt;br&gt;&#xA;त्वमेव गच्छाशु मनोरथं यथा ॥ ५० ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडायां आसुर्युपाख्यानं नाम चतुर्विंशोऽध्यायः ॥ २४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/25/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - पञ्चविंशोऽध्यायः&lt;br&gt;&#xA;रासक्रीडायां शिव तथा आसुरि स्तवनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एवं विचिन्त्य मनसा शिवो वाऽऽसुरिणा सह ।&lt;br&gt;&#xA;तौ कृष्णदर्शनार्थाय जग्मतुर्व्रजमण्डलम् ॥ १ ॥&lt;br&gt;&#xA;दिव्यद्रुमलताकुञ्जतोलिकापुञ्जशोभिताम् ।&lt;br&gt;&#xA;पश्यन्तौ तौ दिव्यभूमिं कालिन्दीनिकटे गतौ ॥ २ ॥&lt;br&gt;&#xA;गोलोकवासिन्यो नार्यो वेत्रहस्ता महाबलाः ।&lt;br&gt;&#xA;चक्रुर्बलात्तन्निषेधं मार्गस्था द्वारपालिकाः ॥ ३ ॥&lt;br&gt;&#xA;तावूचतुश्चागतौ स्वः कृष्णदर्शनलालसौ ।&lt;br&gt;&#xA;तावाहुर्नृपशार्दूल मार्गस्था द्वारपालिकाः ॥ ४ ॥&lt;br&gt;&#xA;द्वारपालिका ऊचुः -&lt;br&gt;&#xA;सर्वतो वृन्दकारिण्यं कोटिशः कोटिशो वयम् ।&lt;br&gt;&#xA;रासरक्षां सदा कुर्मो न्यस्ता कृष्णेन भो द्विजौ ॥ ५ ॥&lt;br&gt;&#xA;एकोऽस्ति पुरुषः कृष्णो निर्जने रासमण्डले ।&lt;br&gt;&#xA;अन्यो न याति रहसि गोपीयूथं विना क्वचित् ॥ ६ ॥&lt;br&gt;&#xA;चेद्दिदृक्षू युवां तस्य स्नानं मानसरोवरे ।&lt;br&gt;&#xA;कुरुतं तत्र गोपीत्वं प्राप्याशु व्रजतं मुनी ॥ ७ ॥&lt;br&gt;&#xA;श्रीनारद उवाच -&lt;br&gt;&#xA;इत्युक्तौ तौ मुनिशिवौ स्नात्वा मानसरोवरे ।&lt;br&gt;&#xA;गोपीत्वं प्राप्य सहसा जग्मतू रासमण्डले ॥ ८ ॥&lt;br&gt;&#xA;सौवर्णप्रखचित्पद्मरागभूमि मनोहरे ।&lt;br&gt;&#xA;माधवीलतिकावृन्दकदम्बाच्छादिते शुभे ॥ ९ ॥&lt;br&gt;&#xA;वसन्तचन्द्रकौमुद्या प्रदीप्ते सर्वकौशले ।&lt;br&gt;&#xA;यमुनारत्नसोपानतोलिकाभिर्विराजिते ॥ १० ॥&lt;br&gt;&#xA;मयूरहंसदात्यूहकोकिलैः कूजिते परे ।&lt;br&gt;&#xA;यमुनानिलनीलैजत्तरुपल्लवशोभिते ॥ ११ ॥&lt;br&gt;&#xA;सभामण्डपवीथीभिः प्राङ्गणस्तम्भपङ्क्तिभिः ।&lt;br&gt;&#xA;पतत्पताकैर्दिव्याभैः सौवर्णैः कलशैर्वृते ॥ १२ ॥&lt;br&gt;&#xA;श्वेतारुणैः पुष्पसङ्घैः पुष्पमन्दिरवर्त्मभिः ।&lt;br&gt;&#xA;अलिकोलाहलैर्व्याप्ते वादित्रमधुरध्वनौ ॥ १३ ॥&lt;br&gt;&#xA;सहस्रदलपद्मानां वायुना मन्दगामिना ।&lt;br&gt;&#xA;शीतलेन सुपुण्येन सर्वतः सुरभीकृते ॥ १४ ॥&lt;br&gt;&#xA;तस्मिन्निकुञ्जे श्रीकृष्णं कोटिचन्द्रप्रकाशया ।&lt;br&gt;&#xA;पद्मिन्या हंसगामिन्या राधया समलङ्कृतम् ॥ १५ ॥&lt;br&gt;&#xA;स्त्रीरत्नैरावृतं शश्वद्‌रासमण्डलमध्यगम् ।&lt;br&gt;&#xA;कोटिमन्मथलावण्यं श्यामसुन्दरविग्रहम् ॥ १६ ॥&lt;br&gt;&#xA;वंशीधरं पीतपटं वेत्रपाणिं मनोहरम् ।&lt;br&gt;&#xA;श्रीवत्साङ्कं कौस्तुभिनं वनमालाविराजितम् ॥ १७ ॥&lt;br&gt;&#xA;क्वणन्नूपुरमञ्जीर काञ्चिकेयूरभूषितम् ।&lt;br&gt;&#xA;हारकङ्कण बालार्क कुण्डलद्वयमण्डितम् ॥ १८ ॥&lt;br&gt;&#xA;कोटिचन्द्रप्रतीकाशमौलिनं नन्दनन्दनम् ।&lt;br&gt;&#xA;दानदक्षैः कटाक्षैश्च हरन्तं योषितां मनः ॥ १९ ॥&lt;br&gt;&#xA;दूरादपश्यतां राजन् आसुरीशौ कृताञ्जली ।&lt;br&gt;&#xA;गोपीजनानां सर्वेषां पश्यतां नृपसत्तम ॥ २० ॥&lt;br&gt;&#xA;नत्वा श्रीकृष्णपादाब्जमूचतुर्हर्षविह्वलौ ।&lt;br&gt;&#xA;द्वावूचतुः -&lt;br&gt;&#xA;कृष्ण कृष्ण महायोगिन् देवदेव जगत्पते ॥ २१ ॥&lt;br&gt;&#xA;पुण्डरीकाक्ष गोविन्द गरुडध्वज ते नमः ।&lt;br&gt;&#xA;जनार्दन जगन्नाथ पद्मनाभ त्रिविक्रम ।&lt;br&gt;&#xA;दामोदर हृषीकेश वासुदेव नमोऽस्तु ते ॥ २२ ॥&lt;br&gt;&#xA;अद्यैव देव परिपूर्णतमस्तु साक्षा-&lt;br&gt;&#xA;द्‌भूभूरिभारहरणाय सतां शुभाय ।&lt;br&gt;&#xA;प्राप्तोऽसि नन्दभवने परतः परस्त्वं&lt;br&gt;&#xA;कृत्वा हि सर्वनिजलोकमशेषशून्यम् ॥ २३ ॥&lt;br&gt;&#xA;अंशांशकांशकलयाभिरुताभिराम-&lt;br&gt;&#xA;मावेशपूर्णनिचयाभिरतीव युक्तः ।&lt;br&gt;&#xA;विश्वं बिभर्षि रसरासमलङ्करोषि&lt;br&gt;&#xA;वृन्दावनं च परिपूर्णतमः स्वयं त्वम् ॥ २४ ॥&lt;br&gt;&#xA;गोलोकनाथ गिरिराजपते परेश&lt;br&gt;&#xA;वृन्दावनेश कृतनित्यविहारलील ।&lt;br&gt;&#xA;राधापते व्रजवधूजनगीतकीर्ते&lt;br&gt;&#xA;गोविन्द गोकुलपते किल ते जयोऽस्तु ॥ २५ ॥&lt;br&gt;&#xA;श्रीमन्निकुञ्जलतिका कुसुमाकरस्त्वं&lt;br&gt;&#xA;श्रीराधिकाहृदयकण्ठ विभूषणस्त्वम् ।&lt;br&gt;&#xA;श्रीरासमण्डलपतिर्व्रजमण्डलेशो&lt;br&gt;&#xA;ब्रह्माण्डमण्डलमहीपरिपालकोऽसि ॥ २६ ॥&lt;br&gt;&#xA;श्रीनारद उवाच -&lt;br&gt;&#xA;तदा प्रसन्नो भगवान् राधया सहोतो हरिः ।&lt;br&gt;&#xA;मन्दस्मितो मुनिं प्राह मेघगम्भीरया गिरा ॥ २७ ॥&lt;br&gt;&#xA;षष्टिवर्षसहस्राणि युवयोस्तपतोस्तपः ।&lt;br&gt;&#xA;मद्दर्शनं तेन जातं सर्वतो नैरपेक्षयोः ॥ २८ ॥&lt;br&gt;&#xA;निष्किञ्चनो यः शान्तश्चाजातशत्रुः स मत्सखा ।&lt;br&gt;&#xA;तस्माद्‌युवाभ्यां मनसा व्रियतामीप्सितो वरः ॥ २९ ॥&lt;br&gt;&#xA;शिवासुरी ऊचतुः -&lt;br&gt;&#xA;नमोऽस्तु भूमन्युवयोः पदाब्जे&lt;br&gt;&#xA;सदैव वृन्दावनमध्यवास ।&lt;br&gt;&#xA;न रोचते नोऽन्यमतस्त्वदङ्घ्रे-&lt;br&gt;&#xA;र्नमो युवाभ्यां हरिराधिकाभ्याम् ॥ ३० ॥&lt;br&gt;&#xA;श्रीनारद उवाच -&lt;br&gt;&#xA;तथाऽस्तु चोक्त्वा भगवान् वृन्दारण्ये मनोहरे ।&lt;br&gt;&#xA;कालिन्दीनिकटे राजन् रासमण्डलमण्डिते ॥ ३१ ॥&lt;br&gt;&#xA;निकुञ्जपार्श्वे पुलिने वंशीवटसमीपतः ।&lt;br&gt;&#xA;शिवोऽपि चासुरिमुनिर्नित्यं वासं चकार ह ॥ ३२ ॥&lt;br&gt;&#xA;अथ कृष्णो रासलीलां चक्रे पद्माकरे वने ।&lt;br&gt;&#xA;पतत्सुगन्धिरजसि गोपीभिर्भ्रमराकुले ॥ ३३ ॥&lt;br&gt;&#xA;एवं षाण्मासिकी रात्रिः&lt;br&gt;&#xA;कृता कृष्णेन मैथिल ।&lt;br&gt;&#xA;गोपीनां रासलीलायां&lt;br&gt;&#xA;व्यतीता क्षणवत्सुखैः ॥ ३४ ॥&lt;br&gt;&#xA;अरुणोदयवेलायां स्वगृहान् व्रजयोषितः ।&lt;br&gt;&#xA;यूथीभूत्त्वा ययू राजन् सर्वाः पूर्णमनोरथाः ॥ ३५ ॥&lt;br&gt;&#xA;श्रीनन्दमन्दिरं साक्षात्प्रययौ नन्दनन्दनः ।&lt;br&gt;&#xA;वृषभानुपुरं प्रागाद्‌वृषभानुसुता त्वरम् ॥ ३६ ॥&lt;br&gt;&#xA;एवं श्रीकृष्णचन्द्रस्य रासाख्यानं मनोहरम् ।&lt;br&gt;&#xA;सर्वपापहरं पुण्यं कामदं मङ्गलायनम् ॥ ३७ ॥&lt;br&gt;&#xA;त्रिवर्ग्यदं जनानां तु&lt;br&gt;&#xA;मुमुक्षुणां सुमुक्तिदम् ।&lt;br&gt;&#xA;मया तवाग्रे कथितं&lt;br&gt;&#xA;किं भूयः श्रोतुमिच्छसि ॥ ३८ ॥&lt;br&gt;&#xA;इति श्रीगर्गसंहितायां वृन्दावनखण्डे&lt;br&gt;&#xA;रासक्रीडायां शिव तथा आसुरि स्तवनं नाम पञ्चविंशोऽध्यायः ॥ २५ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/02/26/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/02/26/</guid>
      <description>&lt;p&gt;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;वृन्दावनखण्ड - षड्‌विंशोऽध्यायः&lt;br&gt;&#xA;शङ्खचूडोपाख्यानम् -&lt;/p&gt;&#xA;&lt;p&gt;श्रीबहुलाश्व उवाच -&lt;br&gt;&#xA;अघासुरादिदैत्यानां ज्योतिः कृष्णे समाविशत् ।&lt;br&gt;&#xA;श्रीदाम्नि शङ्खचूडस्य कस्माल्लीनं बभूव ह ॥ १ ॥&lt;br&gt;&#xA;एतद्‌वद महाबुद्धे त्वं परावरवित्तम ।&lt;br&gt;&#xA;अहो श्रीकृष्णचन्द्रस्य चरितं परमाद्‌भुतम् ॥ २ ॥&lt;br&gt;&#xA;पुरा गोलोकवृत्तान्तं नारायणमुखाच्छ्रुतम् ।&lt;br&gt;&#xA;सर्वपापहरं पुण्यं शृणु राजन् महामते ॥ ३ ॥&lt;br&gt;&#xA;राधा श्रीर्विरजा भूश्च तिस्रः पत्न्योऽभवन्हरेः ।&lt;br&gt;&#xA;तासां राधा प्रियाऽतीव श्रीकृष्णस्य महात्मनः ॥ ४ ॥&lt;br&gt;&#xA;राधिकासमया राजन् कोटिचन्द्रप्रकाशया ।&lt;br&gt;&#xA;कुञ्जे विरजया रेमे एकान्ते चैकदा प्रभुः ॥ ५ ॥&lt;br&gt;&#xA;सपत्नीसहितं कृष्णं राधा श्रुत्वा सखीमुखात् ।&lt;br&gt;&#xA;अतीव विमना जाता सपत्नीसौख्यदुःखिता ॥ ६ ॥&lt;br&gt;&#xA;शतयोजनविस्तारं शतयोजनमूर्ध्वगम् ।&lt;br&gt;&#xA;कोट्यश्विनीसमायुक्तं कोटिसूर्यसमप्रभम् ॥ ७ ॥&lt;br&gt;&#xA;विचित्रवर्णसौवर्णमुक्तादामविलम्बितम् ।&lt;br&gt;&#xA;पताकाहेमकलशैः कोटिभिर्मण्डितं रथम् ॥ ८ ॥&lt;br&gt;&#xA;समारुह्य सखीनां सा वेत्रहस्तैर्दशार्बुदैः ।&lt;br&gt;&#xA;हरिं द्रष्टुं जगामाशु श्रीराधा भगवत्प्रिया ॥ ९ ॥&lt;br&gt;&#xA;तन्निकुञ्जे द्वारपालं श्रीदामानं महाबलम् ।&lt;br&gt;&#xA;हरिन्यस्तं समालोक्य तं निर्भर्त्स्य सखीजनैः ॥ १० ॥&lt;br&gt;&#xA;वेत्रैः सन्ताड्य सहसा द्वारि गन्तुं समुद्यता ।&lt;br&gt;&#xA;सखीकोलाहलं श्रुत्वा हरिरन्तरधीयत ॥ ११ ॥&lt;br&gt;&#xA;राधाभयाच्च विरजा नदी भूत्वाऽवहत्तदा ।&lt;br&gt;&#xA;कोटियोजनमायामं गोलोकं सहसा नदी ॥ १२ ॥&lt;br&gt;&#xA;सहसा कुण्डलीकृत्वा शुशुभेऽब्धिरिवावनिम् ।&lt;br&gt;&#xA;रत्नपुष्पैर्विचित्राङ्गा यथोष्णिङ्‌मुद्रिता तथा ॥ १३ ॥&lt;br&gt;&#xA;हरिं गतं तं विज्ञाय नदीभूतां च तां तथा ।&lt;br&gt;&#xA;आलोक्य तन्निकुञ्जं च स्वकुञ्जं राधिका ययौ ॥ १४ ॥&lt;br&gt;&#xA;अथ कृष्णो नदीभूतां विरजां विरजाम्बराम् ।&lt;br&gt;&#xA;सविग्रहां चकाराशु स्ववरेण नृपेश्वर ॥ १५ ॥&lt;br&gt;&#xA;पुनर्विरजया सार्धं विरजातीरजे वने ।&lt;br&gt;&#xA;निकुञ्जवृन्दकारण्ये चक्रे रासं हरिः स्वयम् ॥ १६ ॥&lt;br&gt;&#xA;विरजायां सप्त सुता बभूवुः कृष्णतेजसा ।&lt;br&gt;&#xA;निकुञ्जं ते ह्यलञ्चक्रुः शिशवो बाललीलया ॥ १७ ॥&lt;br&gt;&#xA;एकदा तैः कलिरभूल्लघुर्ज्येष्ठश्च ताडितः ।&lt;br&gt;&#xA;पलायमानो भयभृन्मातुः क्रोडे जगाम ह ॥ १८ ॥&lt;br&gt;&#xA;तल्लालनं समारेभे समाश्वास्य सुतं सती ।&lt;br&gt;&#xA;तदा वै भगवान् साक्षात्तत्रैवान्तरधीयत ॥ १९ ॥&lt;br&gt;&#xA;रुषा सुतं शशापेयं श्रीकृष्णविरहातुरा ।&lt;br&gt;&#xA;त्वं जलं भव दुर्बुद्धे कृष्णविच्छेदकारकः ॥ २० ॥&lt;br&gt;&#xA;कदापि त्वं जलं मर्त्या न पिबन्तु कदाचन ।&lt;br&gt;&#xA;ज्येष्ठान् शशाप व्रजत मेदिनीं कलिकारकाः ॥ २१ ॥&lt;br&gt;&#xA;जलरूपा पृथग्याना न समेता भविष्यथ ।&lt;br&gt;&#xA;नैमित्तिकं च भवतां मेलनं स्यात्सदा लये ॥ २२ ॥&lt;br&gt;&#xA;श्रीनारद उवाच -&lt;br&gt;&#xA;इत्थं ते मातृशापेन धरणीं वै समागताः ।&lt;br&gt;&#xA;प्रियव्रतरथाङ्गानां परिखासु समास्थिताः ॥ २३ ॥&lt;br&gt;&#xA;लवणेक्षुसुरासर्पिर्दधिदुग्धजलार्णवाः ।&lt;br&gt;&#xA;बभूवुः सप्त ते राजन्नक्षोभ्याश्च दुरत्ययाः ॥ २४ ॥&lt;br&gt;&#xA;दुर्विगाह्याश्च गम्भीरा आयामं लक्षयोजनात् ।&lt;br&gt;&#xA;द्विगुणं द्विगुणं जातं द्वीपे द्वीपे पृथक् पृथक ॥ २५ ॥&lt;br&gt;&#xA;अथ पुत्रेषु यातेषु पुत्रस्नेहातिविह्वला ।&lt;br&gt;&#xA;स्वप्रियां तां विरहिणीमेत्य कृष्णो वरं ददौ ॥ २६ ॥&lt;br&gt;&#xA;कदा न ते मे विच्छेदो मयि भीरु भविष्यति ।&lt;br&gt;&#xA;स्वतेजसा स्वपुत्राणां सदा रक्षां करिष्यसि ॥ २७ ॥&lt;br&gt;&#xA;अथ राधां विरहिणीं ज्ञात्वा कृष्णो हरिः स्वयम् ।&lt;br&gt;&#xA;श्रीदाम्ना सह वैदेह तन्निकुञ्जं समाययौ ॥ २८ ॥&lt;br&gt;&#xA;निकुञ्जद्वारि सम्प्राप्तं ससखं प्राणवल्लभम् ।&lt;br&gt;&#xA;वीक्ष्य मानवती भूत्वा राधा प्राह हरिं वचः ॥ २९ ॥&lt;br&gt;&#xA;तत्रैव गच्छ यत्राभूत्स्नेहस्ते नूतनो हरे ।&lt;br&gt;&#xA;नदीभूता हि विरजा नदो भवितुमर्हसि ॥ ३० ॥&lt;br&gt;&#xA;कुरु वासं तन्निकुञ्जे मया ते किं प्रयोजनम् ।&lt;br&gt;&#xA;श्रीनारद उवाच -&lt;br&gt;&#xA;इति श्त्वाऽथ भगवान् तन्निकुञ्जं जगाम ह ॥ ३१ ॥&lt;br&gt;&#xA;श्रीकृष्ण मित्रं श्रीदामा राधां प्राह रुषा वचः ।&lt;br&gt;&#xA;परिपूर्णतमः साक्षाच्छ्रीकृष्णो भगवान् स्वयम् ॥ ३२ ॥&lt;br&gt;&#xA;असङ्ख्यब्रह्माण्डपतिर्गोलोकेषु विराजते ।&lt;br&gt;&#xA;त्वादृशीः कोटिशः शक्तीः कर्तुं शक्तः परात्परः ॥ ३३ ॥&lt;br&gt;&#xA;तं विनिन्दसि राधे त्वं&lt;br&gt;&#xA;मानं मा कुरु मा कुरु ।&lt;br&gt;&#xA;राधोवाच -&lt;br&gt;&#xA;हे मूढ पितरं स्तुत्वा&lt;br&gt;&#xA;मातरं मां विनिन्दसि ॥ ३४ ॥&lt;br&gt;&#xA;राक्षसो भव दुर्बुद्धे गोलोकाच्च बहिर्भव ।&lt;br&gt;&#xA;श्रीदामोवाच -&lt;br&gt;&#xA;अनुकूलेन कृष्णेन जातं मानं शुभे तव ॥ ३५ ॥&lt;br&gt;&#xA;तस्माद्‌भुवि परात्कृष्णात् परिपूर्णतमात्प्रभो ।&lt;br&gt;&#xA;शतवर्षं ते वियोगो भविष्यति न संशयः ॥ ३६ ॥&lt;br&gt;&#xA;श्रीनारद उवाच -&lt;br&gt;&#xA;एवं परस्परं शापात् स्वकृताद्‌भयभीतयोः ।&lt;br&gt;&#xA;अतीव चिन्तां गतयोराविरासीत्स्वयं प्रभुः ॥ ३७ ॥&lt;br&gt;&#xA;श्रीभगवानुवाच -&lt;br&gt;&#xA;वचनं वै स्वनिगमं दूरीकृर्तुं क्षमोऽस्म्यहम् ।&lt;br&gt;&#xA;भक्तानां वचनं राधे दूरीकर्तुं न च क्षमः ॥ ३८ ॥&lt;br&gt;&#xA;मा शोचं कुरु कल्याणि वरं मे शृणु राधिके ।&lt;br&gt;&#xA;मासं मासं वियोगान्ते दर्शनं मे भविष्यति ॥ ३९ ॥&lt;br&gt;&#xA;भुवो भारावताराय कल्पे वाराहसञ्ज्ञके ।&lt;br&gt;&#xA;भक्तानां दर्शनं दातुं गमिष्यामि त्वया सह ॥ ४० ॥&lt;/p&gt;</description>
    </item>
  </channel>
</rss>
