<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/gArga-saMhitA/03/</link>
    <description>Recent content in &#43;०३ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/gArga-saMhitA/03/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/01/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - प्रथमोऽध्यायः&lt;br&gt;&#xA;श्रीगिरिराजपूजाविधिवर्णनम् -&lt;/p&gt;&#xA;&lt;p&gt;बहुलाश्व उवाच -&lt;br&gt;&#xA;कथं दधार भगवान् गिरिं गोवर्धनं वरम् ।&lt;br&gt;&#xA;उच्छिलीन्ध्रं यथा बालो ह्स्तेनैकेन लीलया ॥ १ ॥&lt;br&gt;&#xA;परिपूर्णतमस्यास्य श्रीकृष्णस्य महात्मनः ।&lt;br&gt;&#xA;वदैतच्चरितं दिव्यमद्‌भुतं मुनिसत्तम ॥ २ ॥&lt;br&gt;&#xA;श्रीनारद उवाच -&lt;br&gt;&#xA;वार्षिकं हि करं राज्ञे यथा शक्राय वै तथा ।&lt;br&gt;&#xA;बलिं ददुः प्रावृडन्ते गोपाः सर्वे कृषीवलाः ॥ ३ ॥&lt;br&gt;&#xA;महेन्द्रयागसम्भारचयं दृष्ट्वैकदा हरिः ।&lt;br&gt;&#xA;नन्दं पप्रच्छ सदसि वल्लभानां च शृण्वताम् ॥ ४ ॥&lt;br&gt;&#xA;श्रीभगवानुवाच -&lt;br&gt;&#xA;शक्रस्य पूजनं ह्येतत्किं फलं चास्य विद्यते ।&lt;br&gt;&#xA;लौकिकं वा वदन्त्येतदथवा पारलौकिकम् ॥ ५ ॥&lt;br&gt;&#xA;श्रीनन्द उवाच -&lt;br&gt;&#xA;शक्रस्य पूजनं ह्येतद्‌भुक्तिमुक्तिकरं परम् ।&lt;br&gt;&#xA;एतद्विना नरो भूमौ जायते न सुखी क्वचित् ॥ ६ ॥&lt;br&gt;&#xA;श्रीभगवानुवाच -&lt;br&gt;&#xA;शक्रादयो देवगणाश्च सर्वतो&lt;br&gt;&#xA;भुञ्जन्ति ये स्वर्गसुखं स्वकर्मभिः ।&lt;br&gt;&#xA;विशन्ति ते मर्त्यपदं शुभक्षये&lt;br&gt;&#xA;तत्सेवनं विद्धि न मुक्तिकारणम् ॥ ७ ॥&lt;br&gt;&#xA;भयं भवेद्वै परमेष्ठिने यतो&lt;br&gt;&#xA;वार्ता तु का कौ किल तत्कृतात्मनाम् ।&lt;br&gt;&#xA;तस्मात्परं कालमनन्तमेव हि&lt;br&gt;&#xA;सर्वं बलिष्ठं सुबुधा विदुः परे ॥ ८ ॥&lt;br&gt;&#xA;ततस्तमाश्रित्य सुकर्मभिः परं&lt;br&gt;&#xA;भजेद्धरिं यज्ञपतिं सुरेश्वरम् ।&lt;br&gt;&#xA;विसृज्य सर्वं मनसा कृतेः फलं&lt;br&gt;&#xA;व्रजेत्परं मोक्षमसौ न चान्यथा ॥ ९ ॥&lt;br&gt;&#xA;गोविप्रसाध्वग्निसुराः श्रुतिस्तथा&lt;br&gt;&#xA;धर्मश्च यज्ञाधिपतेर्विभूतयः ।&lt;br&gt;&#xA;धिष्ण्येषु चैतेषु हरिं भजन्ति ये&lt;br&gt;&#xA;सदा त्विहामुत्र सुखं व्रजन्ति ते ॥ १० ॥&lt;br&gt;&#xA;समुत्थितोऽसौ हरिवक्षसो गिरि-&lt;br&gt;&#xA;र्गोवर्धनो नाम गिरीन्द्रराजराट् ।&lt;br&gt;&#xA;समागतो ह्यत्र पुलस्त्यतेजसा&lt;br&gt;&#xA;यद्दर्शनाज्जन्म पुनर्न विद्यते ॥ ११ ॥&lt;br&gt;&#xA;सम्पूज्य गोविप्रसुरान्महाद्रये&lt;br&gt;&#xA;दातव्यमद्यैव परं ह्युपायनम् ।&lt;br&gt;&#xA;एष प्रियो मे मखराज एव हि&lt;br&gt;&#xA;न चेद्यथेच्छास्ति तथा कुरु व्रज ॥ १२ ॥&lt;br&gt;&#xA;श्रीनारद उवाच -&lt;br&gt;&#xA;तेषां मध्येऽथ सन्नन्दो गोपो वृद्धोऽतिनीतिवित् ।&lt;br&gt;&#xA;अतिप्रसन्नः श्रीकृष्णमाह नन्दस्य शृण्वतः ॥ १३ ॥&lt;br&gt;&#xA;सनन्द उवाच -&lt;br&gt;&#xA;हे नन्दसूनो हे तात त्वं साक्षाज्ज्ञानशेवधिः ।&lt;br&gt;&#xA;कर्तव्या केन विधिना पूजाऽद्रेर्वद तत्त्वतः ॥ १४ ॥&lt;br&gt;&#xA;श्रीभगवानुवाच -&lt;br&gt;&#xA;आलिप्य गोमयेनापि गिरिराजभुवं ह्यधः ।&lt;br&gt;&#xA;धृत्वाऽथ सर्वसम्भारं भक्तियुक्तो जितेन्द्रियः ॥ १५ ॥&lt;br&gt;&#xA;सहस्रशीर्षामन्त्रेणाद्रये स्नानं च कारयेत् ।&lt;br&gt;&#xA;गङ्गाजलेन यमुनाजलेनापि द्विजैः सह ॥ १६ ॥&lt;br&gt;&#xA;शुक्लगोदुग्धधाराभिस्ततः पञ्चामृतैर्गिरिम् ।&lt;br&gt;&#xA;स्नापयित्वा गन्धपुष्पैः पुनः कृष्णाजलेन वै ॥ १७ ॥&lt;br&gt;&#xA;वस्त्रं दिव्यं च नैवेद्यमासनं सर्वतोऽधिकम् ।&lt;br&gt;&#xA;मालालङ्कारनिचयं दत्त्वा दीपावलिं पराम् ॥ १८ ॥&lt;br&gt;&#xA;ततः प्रदक्षिणां कुर्यान्नमस्कुर्यात्ततः परम् ।&lt;br&gt;&#xA;कृताञ्जलिपुटो भूत्वा त्विदमेतदुदीरयेत् ॥ १९ ॥&lt;br&gt;&#xA;नमो वृन्दावनाङ्काय तुभ्यं गोलोकमौलिने ।&lt;br&gt;&#xA;पूर्णब्रह्मातपत्राय नमो गोवर्धनाय च ॥ २० ॥&lt;br&gt;&#xA;पुष्पाञ्जलिं ततः कुर्यान्नीराजनमतः परम् ।&lt;br&gt;&#xA;घण्टकांस्यमृदङ्गाद्यैर्वादित्रैर्मधुरस्वनैः ॥ २१ ॥&lt;br&gt;&#xA;वेदाहमेतं मन्त्रेण वर्षलाजैः समाचरेत् ।&lt;br&gt;&#xA;तत्समीपे चान्नकूटं कुर्याच्छ्रद्धासमन्वितः ॥ २२ ॥&lt;br&gt;&#xA;कचोलानां चतुःषष्टिपञ्चपङ्क्तिसमन्वितम् ।&lt;br&gt;&#xA;तुलसीदलमिश्रैश्च श्रीगङ्गायमुनाजलैः ॥ २३ ॥&lt;br&gt;&#xA;षट्पञ्चाशत्तमैर्भागैः कुर्यात्सेवां समाहितः ।&lt;br&gt;&#xA;ततोऽग्नीन् ब्राह्मणान्पूज्य गाः सुरान् गन्धपुष्पकैः ॥ २४ ॥&lt;br&gt;&#xA;भोजयित्वा द्विजवरान् सौगन्धैर्मिष्टभोजनैः ।&lt;br&gt;&#xA;अन्येभ्यश्चाश्वपाकेभ्यो दद्याद्‌भोजनमुत्तमम् ॥ २५ ॥&lt;br&gt;&#xA;गोपीगोपालवृन्दैश्च गवां नृत्यं च कारयेत् ।&lt;br&gt;&#xA;मङ्गलैर्जयशब्दैश्च कुर्याद्‌गोवर्द्धनोत्सवम् ॥ २६ ॥&lt;br&gt;&#xA;यत्र गोवर्धनाभावस्तत्र पूजाविधिं शृणु ।&lt;br&gt;&#xA;गोमयैर्वर्द्धनं कुर्यात्तदाकारं परोन्नतम् ॥ २७ ॥&lt;br&gt;&#xA;पुष्पव्यूहैर्लताजालैरिषिकाभिः समन्वितः ।&lt;br&gt;&#xA;पूजनीयः सदा मर्त्यैर्गिरिर्गोवर्धनो भुवि ॥ २८ ॥&lt;br&gt;&#xA;शिलासमानं पुरटं क्षिप्त्वाऽद्रौ तच्छिलां नयेत् ।&lt;br&gt;&#xA;गृह्णीयाद्यो विना स्वर्णं स महारौरवं व्रजेत् ॥ २९ ॥&lt;br&gt;&#xA;शालग्रामस्य देवस्य सेवनं कारयेत्सदा ।&lt;br&gt;&#xA;पातकं न स्पृशेत्तं वै पद्मपत्रं यथा जलम् ॥ ३० ॥&lt;br&gt;&#xA;गिरिराजशिलासेवां यः करोति द्विजोत्तमः ।&lt;br&gt;&#xA;सप्तद्वीपमहीतीर्थावगाहफलमेति सः ॥ ३१ ॥&lt;br&gt;&#xA;गिरिराजमहापूजां वर्षे वर्षे करोति यः ।&lt;br&gt;&#xA;इह सर्वसुखं भुक्त्वाऽमुत्र मोक्षं प्रयाति सः ॥ ३२ ॥&lt;br&gt;&#xA;इति श्रीगर्गसंहितायां श्रीगिरिराजखण्डे श्रीनारद बहुलाश्व संवादे&lt;br&gt;&#xA;श्रीगिरिराजपूजाविधिवर्णनं नाम प्रथमोऽध्यायः ॥ १ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/02/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - द्वितीयोऽध्यायः&lt;br&gt;&#xA;गिरिराजमहोत्सववर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;श्रुत्वा वचो नन्दसुतस्य साक्षा-&lt;br&gt;&#xA;च्छ्रीनन्दसन्नन्दवरा व्रजेशाः ।&lt;br&gt;&#xA;सुविस्मिताः पूर्वकृतं विहाय&lt;br&gt;&#xA;प्रचक्रिरे श्रीगिरिराजपूजाम् ॥ १ ॥&lt;br&gt;&#xA;नीत्वा बलीन्मैथिल नन्दराजः&lt;br&gt;&#xA;सुतौ समानीय च रामकृष्णौ ।&lt;br&gt;&#xA;यशोदया श्रीगिरिपूजनार्थं&lt;br&gt;&#xA;समुत्सको गर्गयुतः प्रसन्नः ॥ २ ॥&lt;br&gt;&#xA;त्वरं समारुह्य महोन्नतं गजं&lt;br&gt;&#xA;विचित्रवर्णं धृतहेमशृङ्खलम् ।&lt;br&gt;&#xA;गोवर्धनान्तं प्रययौ गवां गणैः&lt;br&gt;&#xA;शरद्घनैः शक्र इव प्रियायुतः ॥ ३ ॥&lt;br&gt;&#xA;नन्दोपनन्दा वृषभानवश्च&lt;br&gt;&#xA;पुत्रैश्च पौत्रैश्च सहाङ्गनाभिः ।&lt;br&gt;&#xA;समाययुः श्रीगिरिराजपार्श्वं&lt;br&gt;&#xA;सर्वं समानीय च यज्ञभारम् ॥ ४ ॥&lt;br&gt;&#xA;सहस्रबालार्कपरिस्फुरद्द्युति-&lt;br&gt;&#xA;मारुह्य राधा शिबिकां सखीगणैः ।&lt;br&gt;&#xA;शचीव दिव्याम्बररत्नभूषणा&lt;br&gt;&#xA;बभौ चकोरीभ्रमरीसमाकुला ॥ ५ ॥&lt;br&gt;&#xA;समागते पार्श्वगते स्वलङ्कृते&lt;br&gt;&#xA;राजन्सखीकोटिसमावृते परे ।&lt;br&gt;&#xA;सख्यौ विभाते ललिताविशाखे&lt;br&gt;&#xA;चन्द्रानने चालितचारुचामरे ॥ ६ ॥&lt;br&gt;&#xA;एवं रमा वै विरजा च माधवी&lt;br&gt;&#xA;माया च कृष्णा नृप जह्नुनन्दिनी ।&lt;br&gt;&#xA;द्वात्रिंशदष्टौ च तथा हि षोडश&lt;br&gt;&#xA;सख्यश्च तासां किल यूथ आगतः ॥ ७ ॥&lt;br&gt;&#xA;श्रीमैथिलानां किल कोसलानां&lt;br&gt;&#xA;तथा श्रुतीनां ऋषिरूपकाणाम् ।&lt;br&gt;&#xA;तथा त्वयोध्यापुरवासिनीनां&lt;br&gt;&#xA;श्रीयज्ञसीतावनवासिनीनाम् ॥ ८ ॥&lt;br&gt;&#xA;रमादिवैकुण्ठनिवासिनीनां&lt;br&gt;&#xA;तथोर्ध्ववैकुण्ठनिवासिनीनाम् ।&lt;br&gt;&#xA;महोज्ज्वलद्वीपनिवासिनीनां&lt;br&gt;&#xA;ध्रुवादिलोकाचलवासिनीनाम् ॥ ९ ॥&lt;br&gt;&#xA;समुद्रजादिव्यगुणत्रयाणा-&lt;br&gt;&#xA;मदिव्यवैमानिकजौषधीनाम् ।&lt;br&gt;&#xA;जालन्धरीणां च समुद्रकन्या-&lt;br&gt;&#xA;बर्हिष्मतीजासुतलस्थितानाम् ॥ १० ॥&lt;br&gt;&#xA;तथाप्सरःसर्वफणीन्द्रजाना-&lt;br&gt;&#xA;मासां च यूथाव्रजवासिनीनाम् ।&lt;br&gt;&#xA;समाययुः श्रीगिरिराजपार्श्वं&lt;br&gt;&#xA;स्वलङ्कृताः पाणिबलिप्रदीपाः ॥ ११ ॥&lt;br&gt;&#xA;गोपाश्च वृद्धाः शिशवो युवानः&lt;br&gt;&#xA;पीताम्बरोष्णीषकबर्हमण्डिताः ।&lt;br&gt;&#xA;श्रीहारगुञ्जावनमालिकाभी&lt;br&gt;&#xA;रेजुः समेता नवयष्टिवेणुभिः ॥ १२ ॥&lt;br&gt;&#xA;श्रुत्वोत्सवं शैलवरस्य मन्मुखा-&lt;br&gt;&#xA;द्‌गङ्गाधरो बद्धकपर्दमण्डलः।&lt;br&gt;&#xA;कपालभृन्नस्थिजभस्मरूषितः&lt;br&gt;&#xA;सर्पालिमालावलयैर्विभूषितः ॥ १३ ॥&lt;br&gt;&#xA;धत्तूरभङ्गाविषपानविह्वलो&lt;br&gt;&#xA;हिमाद्रिपुत्रीसहितो गणावृतः ।&lt;br&gt;&#xA;आरुह्य नन्दीश्वरमादिवाहनं&lt;br&gt;&#xA;समाययौ श्रीगिरिराजमण्डलम् ॥ १४ ॥&lt;br&gt;&#xA;राजर्षिविप्रर्षिसुरर्षयश्च&lt;br&gt;&#xA;सिद्धेशयोगेश्वरहंसमुख्याः ।&lt;br&gt;&#xA;आजग्मुराराद्‌गिरिदर्शनार्थं&lt;br&gt;&#xA;सहस्रशो विप्रगणा समेताः ॥ १५ ॥&lt;br&gt;&#xA;गोवर्धनो रत्नशिलामयोऽभू-&lt;br&gt;&#xA;त्सुवर्णशृङ्गैः परितः स्फुरद्‌भिः ।&lt;br&gt;&#xA;मत्तालिभिर्निर्झरसुन्दरीभि-&lt;br&gt;&#xA;र्दरीभिरुच्चाङ्गकरीव राजन् ॥ १६ ॥&lt;br&gt;&#xA;तदैव शैलाः किल मूर्तिमन्तः&lt;br&gt;&#xA;सोपायना मेरुहिमाचलाद्याः ।&lt;br&gt;&#xA;नेमुर्गिरिं मङ्गलपाणयस्तं&lt;br&gt;&#xA;गोवर्धनं रूपधरं गिरीन्द्राः ॥ १७ ॥&lt;br&gt;&#xA;द्विजैश्च गोवर्धनदेवपूजनं&lt;br&gt;&#xA;कृत्वाऽच्युतोक्तं द्विजवह्निगोधनम् ।&lt;br&gt;&#xA;सम्पूज्य धृत्वा सुधनं महाधनं&lt;br&gt;&#xA;बलिं ददौ श्रीगिरये व्रजेश्वरः ॥ १८ ॥&lt;br&gt;&#xA;नन्दोपनन्दैर्वृषभानुभिश्च&lt;br&gt;&#xA;गोपीगणैर्गोपगणैः प्रहर्षितः ।&lt;br&gt;&#xA;गायद्‌भिरानर्तनवाद्यतत्परै-&lt;br&gt;&#xA;श्चकार कृष्णोऽद्रिवरप्रदक्षिणाम् ॥ १९ ॥&lt;br&gt;&#xA;देवेषु वर्षत्सु च पुष्पवर्षं&lt;br&gt;&#xA;जनेषु वर्षत्सु च लाजसङ्घम् ।&lt;br&gt;&#xA;रेजे महाराज इवाध्वरे जनै-&lt;br&gt;&#xA;र्गोवर्धनो नाम गिरीन्द्रराजराट् ॥ २० ॥&lt;br&gt;&#xA;कृष्णोऽपि साक्षाद्‌व्रजशैलमध्या-&lt;br&gt;&#xA;द्धृत्वाऽतिदीर्घं किल चान्यरूपम् ।&lt;br&gt;&#xA;शैलोऽस्मि लोकानिति भाषयन्सन्&lt;br&gt;&#xA;जघास सर्वं कृतमन्नकूटम् ॥ २१ ॥&lt;br&gt;&#xA;गोपालगोपीगणवृन्दमुख्या&lt;br&gt;&#xA;ऊचुः स्वयं वीक्ष्य गिरेः प्रभावम् ।&lt;br&gt;&#xA;दातुं वरं तत्र समुद्यतं तं&lt;br&gt;&#xA;सुविस्मिता हर्षितमानसास्ते ॥ २२ ॥&lt;br&gt;&#xA;ज्ञातोऽसि गोपैर्गिरिराजदेवः&lt;br&gt;&#xA;प्रदर्शितो नन्दसुतेन साक्षात् ।&lt;br&gt;&#xA;नो गोधनं वा किल बन्धुवर्यो&lt;br&gt;&#xA;वृद्धिं समायातु दिने दिने कौ ॥ २३ ॥&lt;br&gt;&#xA;तथाऽस्तु चोक्त्वा गिरिराजराजो&lt;br&gt;&#xA;गोवर्धनो दिव्यवपुर्दधानः ।&lt;br&gt;&#xA;किरीटकेयूरमनोहराङ्गः&lt;br&gt;&#xA;क्षणेन तत्रान्तरधीयतारात् ॥ २४ ॥&lt;br&gt;&#xA;नन्दोपनन्दा वृषभानवश्च&lt;br&gt;&#xA;बलः सुचन्द्रो वृषभानुराजः ।&lt;br&gt;&#xA;श्रीनन्दराजश्च हरिश्च गोपा&lt;br&gt;&#xA;गोप्यश्च सर्वा निजगोधनैश्च ॥ २५ ॥&lt;br&gt;&#xA;द्विजाश्च योगेश्वरसिद्धसङ्घाः&lt;br&gt;&#xA;शिवादयश्चान्यजनाश्च सर्वे ।&lt;br&gt;&#xA;नत्वाऽथ सम्पूज्य गिरिं प्रसन्नाः&lt;br&gt;&#xA;स्वं स्वं गृहं जग्मुरनिच्छया च ॥ २६ ॥&lt;br&gt;&#xA;श्रीकृष्णचन्द्रस्य परं चरित्रं&lt;br&gt;&#xA;गिरीन्द्रराजस्य महोत्सवं च ।&lt;br&gt;&#xA;मया तवाग्रे कथितं विचित्रं&lt;br&gt;&#xA;नॄणां महापापहरं पवित्रम् ॥ २७ ॥&lt;br&gt;&#xA;इति श्रीगर्गसंहितायां श्रीगिरिराजखण्डे श्रीनारदबहुलाश्वसंवादे&lt;br&gt;&#xA;गिरिराजमहोत्सववर्णनं नाम द्वितीयोऽध्यायः ॥ २ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/03/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - तृतीयोऽध्यायः&lt;br&gt;&#xA;इन्द्रयज्ञभङ्गं तथा गोवर्धनधारणम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ मन्मुखतः श्रुत्वा स्वात्मयागस्य नाशनम् ।&lt;br&gt;&#xA;गोवर्धनोत्सवं जातं कोपं चक्रे पुरन्दरः ॥ १ ॥&lt;br&gt;&#xA;सांवर्तकं नाम गणं प्रलये मुक्तबन्धनम् ।&lt;br&gt;&#xA;इन्द्रो व्रजविनाशाय प्रेषयामास सत्वरम् ॥ २ ॥&lt;br&gt;&#xA;अथ मेघगणाः क्रुद्धा ध्वनन्तश्चित्रवर्णिनः ।&lt;br&gt;&#xA;कृष्णाभाः पीतभाः केचित्केचिच्च हरितप्रभाः ॥ ३ ॥&lt;br&gt;&#xA;इन्द्रगोपनिभाः केचित्केचित्कर्पूरवत्प्रभाः ।&lt;br&gt;&#xA;नानाविधाश्च ये मेघा नीलपङ्कजसुप्रभाः ॥ ४ ॥&lt;br&gt;&#xA;हस्तितुल्यान्वारिबिन्दून् ववृषुस्ते मदोद्धताः ।&lt;br&gt;&#xA;हस्तिशुण्डासमाभिश्च धाराभिश्चञ्चलाश्च ये ॥ ५ ॥&lt;br&gt;&#xA;निपेतुः कोटिशश्चाद्रिकूटतुल्योपला भृशम् ।&lt;br&gt;&#xA;वाता ववुः प्रचण्डाश्च क्षेपयन्तस्तरून् गृहान् ॥ ६ ॥&lt;br&gt;&#xA;प्रचण्डा वज्रपातानां मेघानामन्तकारिणाम् ।&lt;br&gt;&#xA;महाशब्दोऽभवद्‌भूमौ मैथिलेन्द्र भयङ्करः ॥ ७ ॥&lt;br&gt;&#xA;ननाद तेन ब्रह्माण्डं सप्तलोकैर्बिलैः सह ।&lt;br&gt;&#xA;विचेलुर्दिग्गजास्तारा ह्यपतन्भूमिमण्डलम् ॥ ८ ॥&lt;br&gt;&#xA;भयभीता गोपमुख्याः सकुटुम्बा जिगीषवः ।&lt;br&gt;&#xA;शिशुन्स्वान्स्वान्पुरस्कृत्य नन्दमन्दिरमाययुः ॥ ९ ॥&lt;br&gt;&#xA;श्रीनन्दनन्दनं नत्वा सबलं परमेश्वरम् ।&lt;br&gt;&#xA;उचुर्व्रजौकसः सर्वे भयार्ताः शरणं गताः ॥ १० ॥&lt;br&gt;&#xA;गोपा उचुः -&lt;br&gt;&#xA;राम राम महाबाहो कृष्ण कृष्ण व्रजेश्वर ।&lt;br&gt;&#xA;पाहि पाहि महाकष्टादिन्द्रदत्तान्निजान्जनान् ॥ ११ ॥&lt;br&gt;&#xA;हित्वेन्द्रयागं त्वद्वाक्यात्कृतो गोवर्धनोत्सवः ।&lt;br&gt;&#xA;अद्य शक्रे प्रकुपिते कर्तव्यं किं वदाशु नः ॥ १२ ॥&lt;br&gt;&#xA;श्रीनारद उवाच -&lt;br&gt;&#xA;व्याकुलं गोकुलं वीक्ष्य गोपीगोपालसङ्कुलम् ।&lt;br&gt;&#xA;सवत्सकं गोकुलं च गोपानाह निराकुलः ॥ १३ ॥&lt;br&gt;&#xA;श्रीभगवानुवाच -&lt;br&gt;&#xA;मा भैष्ट याताद्रितटं सर्वैः परिकरैः सह ।&lt;br&gt;&#xA;वः पूजा प्रहृता येन स रक्षां संविधास्यति ॥ १४ ॥&lt;br&gt;&#xA;श्रीनारद उवाच -&lt;br&gt;&#xA;इत्युक्त्वा स्वजनैः सार्द्धमेत्य गोवर्धनं हरिः ।&lt;br&gt;&#xA;समुत्पाट्य दधाराद्रिं हस्तेनैकेन लीलया ॥ १५ ॥&lt;br&gt;&#xA;यथोच्छिलीन्ध्रं शिशुरश्रमो गजः&lt;br&gt;&#xA;स्वपुष्करेणैव च पुष्करं गिरिम् ।&lt;br&gt;&#xA;धृत्वा बभौ श्रीव्रजराजनन्दनः&lt;br&gt;&#xA;कृपाकरोऽसौ करुणामयः प्रभुः ॥ १६ ॥&lt;br&gt;&#xA;अथाह गोपान्विशताद्रिगर्तं&lt;br&gt;&#xA;हे तात मातर्व्रजवल्लभेशाः ।&lt;br&gt;&#xA;सोपस्करैः सर्वधनैश्च गोभि-&lt;br&gt;&#xA;रत्रैव शक्रस्य भयं न किञ्चित् ॥ १७ ॥&lt;br&gt;&#xA;इत्थं हरेर्वचः श्रुत्वा गोपा गोधनसंयुताः ।&lt;br&gt;&#xA;सकुटुम्बोपस्करैश्च विविशुः श्रीगिरेस्तलम् ॥ १८ ॥&lt;br&gt;&#xA;वयस्या बालकाः सर्वे कृष्णोक्ताः सबला नृप ।&lt;br&gt;&#xA;स्वान्स्वांश्च लगुडानद्रेरवष्टम्भान्प्रचक्रिरे ॥ १९ ॥&lt;br&gt;&#xA;जलौघमागतं वीक्ष्य भगवांस्तद्‌गिरेरधः ।&lt;br&gt;&#xA;सुदर्शनं तथा शेषं मनसाऽऽज्ञां चकार ह ॥ २० ॥&lt;br&gt;&#xA;कोटिसूर्यप्रभं चाद्रेरूर्ध्वं चक्रं सुदर्शनम् ।&lt;br&gt;&#xA;धारासम्पातमपिबदगस्त्य इव मैथिल ॥ २१ ॥&lt;br&gt;&#xA;अधोऽधस्तं गिरेः शेषः कुण्डलीभूत आस्थितः ।&lt;br&gt;&#xA;रुरोध तज्जलं दीर्घं यथा वेला महोदधिम् ॥ २२ ॥&lt;br&gt;&#xA;सप्ताहं सुस्थिरस्तस्थौ गोवर्धनधरो हरिः ।&lt;br&gt;&#xA;श्रीकृष्णचन्द्रं पश्यन्तश्चकोरा इव ते स्थिताः ॥ २३ ॥&lt;br&gt;&#xA;मत्तमैरावतं नागं समारुह्य पुरन्दरः ।&lt;br&gt;&#xA;ससैन्यः क्रोधसंयुक्तो व्रजमण्डलमाययौ ॥ २४ ॥&lt;br&gt;&#xA;दूराच्चिक्षेप वज्रं स्वं नन्दगोष्ठजिघांसया ।&lt;br&gt;&#xA;स्तम्भयामास शक्रस्य सवज्रं माधवो भुजम् ॥ २५ ॥&lt;br&gt;&#xA;भयभीतस्तदा शक्रः सांवर्तकगणैः सह ।&lt;br&gt;&#xA;दुद्राव सहसा देवैर्यथेभः सिंहताडितः ॥ २६ ॥&lt;br&gt;&#xA;तदैवार्कोदयो जातो गता मेघा इतस्ततः ।&lt;br&gt;&#xA;वाता उपरताः सद्यो नद्यः स्वल्पजला नृप ॥ २७ ॥&lt;br&gt;&#xA;विपङ्कं भूतलं जातं निर्मलं खं बभूव ह ।&lt;br&gt;&#xA;चतुष्पदाः पक्षिणश्च सुखमापुस्ततस्ततः ॥ २८ ॥&lt;br&gt;&#xA;हरिणोक्तास्तदा गोपा निर्ययुर्गिरिगर्ततः ।&lt;br&gt;&#xA;स्वं स्वं धनं गोधनं च समादाय शनैः शनैः ॥ २९ ॥&lt;br&gt;&#xA;निर्यातेति वयस्यांश्च प्राह गोवर्धनोद्धरः ।&lt;br&gt;&#xA;ते तमाहुश्च निर्गच्छ धारयामोऽद्रिमोजसा ॥ ३० ॥&lt;br&gt;&#xA;इति वादपरान् गोपान् गोवर्धनधरो हरिः ।&lt;br&gt;&#xA;तदर्द्धं च गिरेर्भारं प्रादात्तेभ्यो महामनाः ॥ ३१ ॥&lt;br&gt;&#xA;पतितास्तेन भारेण गोपबालाश्च निर्बलाः ॥ ३२ ॥&lt;br&gt;&#xA;करेण तान् समुत्थाप्य स्वस्थाने पूर्ववद्‌गिरिम् ।&lt;br&gt;&#xA;सर्वेषां पश्यतां कृष्णः स्थापयामास लीलया ॥ ३३ ॥&lt;br&gt;&#xA;तदैव गोपीगणगोपमुख्याः&lt;br&gt;&#xA;सम्पूज्य कृष्णं नृप नन्दसूनुम् ।&lt;br&gt;&#xA;गन्धाक्षताद्यैर्दधिदुग्धभोगै-&lt;br&gt;&#xA;र्ज्ञात्वा परं नेमुरतीव सर्वे ॥ ३४ ॥&lt;br&gt;&#xA;नन्दो यशोदा नृप रोहिणी च&lt;br&gt;&#xA;बलश्च सन्नन्दमुखाश्च वृद्धाः।&lt;br&gt;&#xA;आलिङ्ग्य कृष्णं प्रददुर्धनानि&lt;br&gt;&#xA;शुभाशिषा संयुयुजुर्घृणार्ताः ॥ ३५ ॥&lt;br&gt;&#xA;संश्लाघ्य तं गायनवाद्यतत्परा&lt;br&gt;&#xA;नृत्यन्त आरान्नृप नन्दनन्दनम् ।&lt;br&gt;&#xA;आजग्मुरेव स्वगृहान्व्रजौकसो&lt;br&gt;&#xA;हरिं पुरस्कृत्य मनोरथं गताः ॥ ३६ ॥&lt;br&gt;&#xA;तदैव देवा ववृषुः प्रहर्षिताः&lt;br&gt;&#xA;पुष्पैः शुभैः सुन्दरनन्दनोद्‌भवैः ।&lt;br&gt;&#xA;जगुर्यशः श्रीगिरिराजधारिणो&lt;br&gt;&#xA;गन्धर्वमुख्या दिवि सिद्धसङ्घाः ॥ ३७ ॥&lt;br&gt;&#xA;इति श्रीगर्गसंहितायां श्रीगिरिराजखण्डे श्रीनारदबहुलाश्वसंवादे&lt;br&gt;&#xA;गोवर्धनोद्धरणं नाम तृतीयोऽध्यायः ॥ ३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/04/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - चतुर्थोऽध्यायः&lt;br&gt;&#xA;सुरभिकृतं कृष्णाभिषेकम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ देवगणैः सार्द्धं शक्रस्तत्र समागतः ।&lt;br&gt;&#xA;गतमानो गिरौ कृष्णं रहसि प्रणनाम ह ॥ १ ॥&lt;br&gt;&#xA;इन्द्र उवाच -&lt;br&gt;&#xA;त्वं देवदेवः परमेश्वरः प्रभुः&lt;br&gt;&#xA;पूर्णः पुराणः पुरुषोत्तमोत्तमः ।&lt;br&gt;&#xA;परात्परस्त्वं प्रकृतेः परो हरि-&lt;br&gt;&#xA;र्मां पाहि पाहि द्युपते जगत्पते ॥ २ ॥&lt;br&gt;&#xA;दशावतारो भगवांस्त्वमेव&lt;br&gt;&#xA;रिरक्षया धर्मगवां श्रुतेश्च ।&lt;br&gt;&#xA;अद्यैव जातः परिपूर्णदेवः&lt;br&gt;&#xA;कंसादि दैत्येन्द्रविनाशनाय ॥ ३ ॥&lt;br&gt;&#xA;त्वन्मायया मोहितचित्तवृत्तिं&lt;br&gt;&#xA;मदोद्धतं हेलनभाजनं माम् ।&lt;br&gt;&#xA;पितेव पुत्रं द्युपते क्षमस्व&lt;br&gt;&#xA;प्रसीद देवेश जगन्निवास ॥ ४ ॥&lt;br&gt;&#xA;ॐनमो गोवर्धनोद्धरणाय गोविन्दाय गोकुलनिवासाय&lt;br&gt;&#xA;गोपालाय गोपालपतये गोपीजनभर्त्रे गिरिगजोद्धर्त्रे&lt;br&gt;&#xA;करुणानिधये जगद्विधये जगन्मङ्गलाय जगन्निवासाय&lt;br&gt;&#xA;जगन्मोहनाय कोटिमन्मथमन्मथाय वृषभानुसुतावराय&lt;br&gt;&#xA;श्रीनन्दराजकुलप्रदीपाय श्रीकृष्णाय परिपूर्णतमाय&lt;br&gt;&#xA;तेऽसङ्ख्यब्रह्माण्डपतये गोलोकधामधिषणाधिपतये&lt;br&gt;&#xA;स्वयम्भगवते सबलाय नमस्ते नमस्ते ॥ ५ ॥&lt;br&gt;&#xA;श्रीनारद उवाच -&lt;br&gt;&#xA;इति शक्रकृतं स्तोत्रं प्रातरुत्थाय यः पठेत् ।&lt;br&gt;&#xA;सर्वा सिद्धिर्भवेत्तस्य सङ्कटान्न भयं भवेत् ॥ ६ ॥&lt;br&gt;&#xA;इतिस्तुत्वा हरिं देवं सर्वैर्देवगणैः सह ।&lt;br&gt;&#xA;कृताञ्जलिपुटो भूत्वा प्रणनाम पुरन्दरः ॥ ७ ॥&lt;br&gt;&#xA;अथ गोवर्धने रम्ये सुरभिर्गौः समुद्रजा ।&lt;br&gt;&#xA;स्नापयामास गोपेशं दुग्धधाराभिरात्मनः ॥ ८ ॥&lt;br&gt;&#xA;शुण्डादण्डैश्चतुर्भिश्च द्युगङ्गाजलपूरितैः ।&lt;br&gt;&#xA;श्रीकृष्णं स्नापयामास मत्त ऐरावतो गजः ॥ ९ ॥&lt;br&gt;&#xA;ऋषिभिः श्रुतिभिः सर्वैर्देवगन्धर्वकिन्नराः ।&lt;br&gt;&#xA;तुष्टुवुस्ते हरिं राजन् हर्षिताः पुष्पवर्षिणः ॥ १० ॥&lt;br&gt;&#xA;कृष्णाभिषेके सञ्जाते गिरिर्गोवर्धनो महान् ।&lt;br&gt;&#xA;द्रवीभूतोऽवहद्‌राजन् हर्षानन्दादितस्ततः ॥ ११ ॥&lt;br&gt;&#xA;प्रसन्नो भगवांस्तस्मिन्कृतवान्हस्तपङ्कजम् ।&lt;br&gt;&#xA;तद्धस्तचिह्नमद्यापि दृश्यते तद्‌गिरौ नृप ॥ १२ ॥&lt;br&gt;&#xA;तत्तीर्थं च परं भूतं नराणां पापनाशनम् ।&lt;br&gt;&#xA;तदेव पादचिह्नं स्यात्तत्तीर्थं विद्धि मैथिल ॥ १३ ॥&lt;br&gt;&#xA;एतावत्तस्य तत्रैव पादचिह्नं बभूव ह ।&lt;br&gt;&#xA;सुरभेः पादचिह्नानि बभूवुस्तत्र मैथिल ॥ १४ ॥&lt;br&gt;&#xA;द्युगङ्गाजलपातेन कृष्णस्नानेन मैथिल ।&lt;br&gt;&#xA;तत्र वै मानसी गङ्गा गिरौ जाताऽघनाशिनी ॥ १५ ॥&lt;br&gt;&#xA;सुरभेर्दुग्धधाराभिर्गोविन्दस्नानतो नृप ।&lt;br&gt;&#xA;जातो गोविन्दकुण्डोऽद्रौ महापापहरः परः ॥ १६ ॥&lt;br&gt;&#xA;कदाचित्तस्मिन्दुग्धस्य स्वादुत्वं प्रतिपद्यते ।&lt;br&gt;&#xA;तत्र स्नात्वा नरः साक्षाद्‌‌गोविन्दपदमाप्नुयात् ॥ १७ ॥&lt;br&gt;&#xA;प्रदक्षिणीकृत्य हरिं प्रणम्य वै&lt;br&gt;&#xA;दत्त्वा बलींस्तत्र पुरन्दरादयः ।&lt;br&gt;&#xA;जयध्वनिं कृत्य सुपुष्पवर्षिणो&lt;br&gt;&#xA;ययुः सुराः सौख्ययुतास्त्रिविष्टपम् ॥ १८ ॥&lt;br&gt;&#xA;कृष्णाभिषेकस्य कथां शृणोति यो&lt;br&gt;&#xA;दशाश्वमेधावभृथाधिकं फलम् ।&lt;br&gt;&#xA;प्राप्नोति राजेन्द्र स एव भूयसः&lt;br&gt;&#xA;परं पदं याति परस्य वेधसः ॥ १९ ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;श्रीकृष्णाभिषेको नाम चतुर्थोऽध्यायः ॥ ४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/05/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - पञ्चमोऽध्यायः&lt;br&gt;&#xA;कृष्णस्य वर्णदर्शने गोपगणानां सन्देहः विवादश्च -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एकदा सर्वगोपाला गोप्यो नन्दसुतस्य तत् ।&lt;br&gt;&#xA;अद्‌भुतं चरितं दृष्ट्वा नन्दमाहुर्यशोमतीम् ॥ १ ॥&lt;br&gt;&#xA;गोपा ऊचुः -&lt;br&gt;&#xA;हे गोपराज त्वद्वंशे कोऽपि जातो न चाद्रिधृक् ।&lt;br&gt;&#xA;न क्षमस्त्वं शिलां धर्त्तुं सप्ताहं हे यशोमति ॥ २ ॥&lt;br&gt;&#xA;क्व सप्तहायनो बालः क्वाद्रिराजस्य धारणम् ।&lt;br&gt;&#xA;तेन नो जायते शङ्का तव पुत्रे महाबले ॥ ३ ॥&lt;br&gt;&#xA;अयं बिभ्रद्‌गिरिवरं कमलं गजराडिव ।&lt;br&gt;&#xA;उच्छिलीन्ध्रं यथा बालो हस्तेनैकेन लीलया ॥ ४ ॥&lt;br&gt;&#xA;गौरवर्णा यशोदे त्वं नन्द त्वं गौरवर्णधृक् ।&lt;br&gt;&#xA;अयं जातः कृष्णवर्ण एतत्कुलविलक्षणम् ॥ ५ ॥&lt;br&gt;&#xA;यद्वाऽस्तु क्षत्रियाणां तु बाल एतादृशो यथा ।&lt;br&gt;&#xA;बलभद्रे न दोषः स्याच्चन्द्रवंशसमुद्‌भवे ॥ ६ ॥&lt;br&gt;&#xA;ज्ञातेस्त्यागं करिष्यामो यदि सत्यं न भाषसे ।&lt;br&gt;&#xA;गोपेषु चास्य वोत्पत्तिं वद चेन्न कलिर्भवेत् ॥ ७ ॥&lt;br&gt;&#xA;श्रीनारद उवाच -&lt;br&gt;&#xA;श्रुत्वा गोपालवचनं यशोदा भयविह्वला ।&lt;br&gt;&#xA;नन्दराजस्तदा प्राह गोपान् क्रोधप्रपूरितान् ॥ ८ ॥&lt;br&gt;&#xA;श्रीनन्द उवाच -&lt;br&gt;&#xA;गर्गस्य वाक्यं हे गोपा वदिष्यामि समाहितः ।&lt;br&gt;&#xA;येन गोपगणा यूयं भवताशु गतव्यथाः ॥ ९ ॥&lt;br&gt;&#xA;ककारः कमलाकान्तो ऋकारो राम इत्यपि ।&lt;br&gt;&#xA;षकारः षड्गुणपतिः श्वेतद्वीपनिवासकृत् ॥ १० ॥&lt;br&gt;&#xA;णकारो नारसिंहोऽयमकारो ह्यक्षरोऽग्निभुक् ।&lt;br&gt;&#xA;विसर्गौ च तथा ह्येतौ नरनारायणावृषी ॥ ११ ॥&lt;br&gt;&#xA;सम्प्रलीनाश्च षट् पूर्णा यस्मिञ्छब्दे महात्मनि ।&lt;br&gt;&#xA;परिपूर्णतमे साक्षात्तेन कृष्णः प्रकीर्तितः ॥ १२ ॥&lt;br&gt;&#xA;शुक्लो रक्तस्तथा पीतो वर्णोऽस्यानुयुगं धृतः ।&lt;br&gt;&#xA;द्वापरान्ते कलेरादौ बालोऽयं कृष्णतां गतः ॥ १३ ॥&lt;br&gt;&#xA;तस्मात्कृष्ण इति ख्यातो नाम्नायं नन्दनन्दनः ।&lt;br&gt;&#xA;वसवश्चेन्द्रियाणीति तद्देवश्चित्त एव हि ॥ १४ ॥&lt;br&gt;&#xA;तस्मिन्यश्चेष्टते सोऽपि वासुदेव इति स्मृतः ॥ १५ ॥&lt;br&gt;&#xA;वृषभानुसुता राधा या जाता कीर्तिमन्दिरे ।&lt;br&gt;&#xA;तस्याः पतिरयं साक्षात्तेन राधापतिः स्मृतः ॥ १६ ॥&lt;br&gt;&#xA;परिपूर्णतमः साक्षाच्छ्रीकृष्णो भगवान्स्वयम् ।&lt;br&gt;&#xA;असङ्ख्यब्रह्माण्डपतिर्गोलोके धाम्नि राजते ॥ १७ ॥&lt;br&gt;&#xA;सोऽयं तव शिशुर्जातो भारावतरणाय च ।&lt;br&gt;&#xA;कंसादीनां वधार्थाय भक्तानां पालनाय च ॥ १८ ॥&lt;br&gt;&#xA;अनन्तान्यस्य नामानि वेदगुह्यानि भारत ।&lt;br&gt;&#xA;लीलाभिश्च भविष्यन्ति तत्कर्मसु न विस्मयः ॥ १९ ॥&lt;br&gt;&#xA;इति श्रुत्वाऽऽत्मजे गोपाः सन्देहं न करोम्यहम् ।&lt;br&gt;&#xA;वेदवाक्यं ब्रह्मवचः प्रमाणं हि महीतले ॥ २० ॥&lt;br&gt;&#xA;गोपा ऊचुः -&lt;br&gt;&#xA;यद्यागतस्तव गृहे गर्गाचार्यो महामुनिः ।&lt;br&gt;&#xA;तत्क्षणे नामकरणे नाहूता ज्ञातयस्त्वया ॥ २१ ॥&lt;br&gt;&#xA;स्वगृहे नामकरणं भवता च कृतं शिशोः ।&lt;br&gt;&#xA;तव चैतादृशी रीतिर्गुप्तं सर्वं गृहेऽपि यत् ॥ २२ ॥&lt;br&gt;&#xA;श्रीनारद उवाच -&lt;br&gt;&#xA;एवं वदन्तस्ते गोपा निर्गता नन्दमन्दिरात् ।&lt;br&gt;&#xA;वृषभानुवरं जग्मुः क्रोधपूरितविग्रहाः ॥ २३ ॥&lt;br&gt;&#xA;वृषभानुवरं साक्षान्नन्दराजसहायकम् ।&lt;br&gt;&#xA;प्राहुर्गोपगणाः सर्वे ज्ञातेर्मदसमन्विताः ॥ २४ ॥&lt;br&gt;&#xA;गोपा ऊचुः -&lt;br&gt;&#xA;वृषभानुवर त्वं वै ज्ञातिमुख्यो महामनाः ।&lt;br&gt;&#xA;नन्दराजं त्यज ज्ञातेर्हे गोपेश्वर भूपते ॥ २५ ॥&lt;br&gt;&#xA;श्रीवृषभानुवर उवाच -&lt;br&gt;&#xA;को दोषो नन्दराजस्य ज्ञातेस्तं सन्त्यजाम्यहम् ।&lt;br&gt;&#xA;गोपेष्टो ज्ञातिमुकुटो नन्दराजो मम प्रियः ॥ २६ ॥&lt;br&gt;&#xA;गोपा ऊचुः -&lt;br&gt;&#xA;न चेत्त्यजसि तं राजंस्त्यजामस्त्वां व्रजौकसः ।&lt;br&gt;&#xA;त्वद्‌गृहे वर्धिता कन्योद्वाहयोग्या महामुने ॥ २७ ॥&lt;br&gt;&#xA;भवता ज्ञातिमुख्येन सम्पदुन्मदशालिना ।&lt;br&gt;&#xA;न दत्ता वरमुख्याय कलुषं तव विद्यते ॥ २८ ॥&lt;br&gt;&#xA;अद्य त्वां ज्ञातिसम्भ्रष्टं पृथङ्मन्यामहे नृप ।&lt;br&gt;&#xA;न चेच्छीघ्रं नन्दराजं त्यज त्यज महामते ॥ २९ ॥&lt;br&gt;&#xA;श्रीवृषभानुवर उवाच -&lt;br&gt;&#xA;गर्गस्य वाक्यं हे गोप वदिष्यामि समाहितः ।&lt;br&gt;&#xA;येन गोपगणा यूयं भवताशु गतव्यथाः ॥ ३० ॥&lt;br&gt;&#xA;असङ्ख्यब्रह्माण्डपतिर्गोलोकेशः परात्परः ।&lt;br&gt;&#xA;तस्मात्परो वरो नास्ति जातो नन्दगृहे शिशुः ॥ ३१ ॥&lt;br&gt;&#xA;भुवो भारावताराय कंसादिनां वधाय च ।&lt;br&gt;&#xA;ब्रह्मणा प्रार्थितः कृष्णो बभूव जगतीतले ॥ ३२ ॥&lt;br&gt;&#xA;श्रीकृष्णपट्टराज्ञी या गोलोके राधिकाऽभिधा ।&lt;br&gt;&#xA;त्वद्‌गेहे साऽपि सञ्जाता त्वं न जानासी तां पराम् ॥ ३३ ॥&lt;br&gt;&#xA;अहं न कारयिष्यामि विवाहमनयोनृप ।&lt;br&gt;&#xA;तयोर्विवाहो भविता भाण्डीरे यमुनातटे ॥ ३४ ॥&lt;br&gt;&#xA;वृन्दावनसमीपे च निर्जने सुन्दरे स्थले ।&lt;br&gt;&#xA;परमेष्ठी समागत्य विवाहं कारयिष्यति ॥ ३५ ॥&lt;br&gt;&#xA;तस्माद्‌राधां गोपवर विद्ध्यर्द्धाङ्गीं परस्य च ।&lt;br&gt;&#xA;लोकचूडामणेः साक्षाद्‌राज्ञीं गोलोकमन्दिरे ॥ ३६ ॥&lt;br&gt;&#xA;यूयं सर्वेऽपि गोपाला गोलोकादागता भुवि ।&lt;br&gt;&#xA;तथा गोपीगणा गावो गोकुले राधिकेच्छया ॥ ३७ ॥&lt;br&gt;&#xA;एवमुक्त्वा गते साक्षाद्‌गर्गाचार्ये महामुनौ ।&lt;br&gt;&#xA;तद्दिनादथ राधायां सन्देहं न करोम्यहम् ॥ ३८ ॥&lt;br&gt;&#xA;वेदवाक्यं ब्रह्मवचः प्रमाणं हि महीतले ।&lt;br&gt;&#xA;इति वः कथितं गोपाः किं भूयः श्रोतुमिच्छथ ॥ ३९ ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;गोपविवादो नाम पञ्चमोऽध्यायः ॥ ५ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/06/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - षष्ठोऽध्यायः&lt;br&gt;&#xA;गोपकृत कृष्णविभूतिपरीक्षा -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;वृषभानुवरस्येदं वचःश्रुत्वा व्रजौकसः।&lt;br&gt;&#xA;ऊचुः पुनः शान्तिगता विस्मिता मुक्तसंशयाः ॥ १ ॥&lt;br&gt;&#xA;गोपा ऊचुः -&lt;br&gt;&#xA;समीचीनं वरो राजन् राधेयं तु हरिप्रिया ।&lt;br&gt;&#xA;तत्प्रभावेण ते दीर्घं वैभवं दृश्यते भुवि ॥ २ ॥&lt;br&gt;&#xA;सहस्रशो गजा मत्ताः कोटिशोऽश्वाश्च चञ्चलाः ।&lt;br&gt;&#xA;रथाश्च देवधिष्ण्याभाः शिबिकाः कोटिशः शुभाः ॥ ३ ॥&lt;br&gt;&#xA;कोटिशः कोटिशो गावो हेमरत्नमनोहराः ।&lt;br&gt;&#xA;मन्दिराणी विचित्राणि रत्नानि विविधानि च ॥ ४ ॥&lt;br&gt;&#xA;सर्वं सौख्यं भोजनादि दृश्यते साम्प्रतं तव ।&lt;br&gt;&#xA;कंसोऽपि धर्षितो जातो दृष्ट्वा ते बलमद्‌भुतम् ॥ ५ ॥&lt;br&gt;&#xA;कान्यकुब्जपतेः साक्षाद्‌भलन्दननृपस्य च ।&lt;br&gt;&#xA;जामाता त्वं महावीर कुबेर इव कोशवान् ॥ ६ ॥&lt;br&gt;&#xA;त्वत्समं वैभवं नास्ति नन्दराजगृहे क्वचित् ।&lt;br&gt;&#xA;कृषीवलो नन्दराजो गोपतिर्दीनमानसः ॥ ७ ॥&lt;br&gt;&#xA;यदि नन्दसुतः साक्षात्परिपूर्णतमो हरिः ।&lt;br&gt;&#xA;सर्वेषां पश्यतां नस्तत्परिक्षां कारय प्रभो ॥ ८ ॥&lt;br&gt;&#xA;श्रीनारद उवाच -&lt;br&gt;&#xA;तेषां वाक्यं ततः श्रुत्वा वृषभानुवरो महान् ।&lt;br&gt;&#xA;चकार नन्दराजस्य वैभवस्य परीक्षणम् ॥ ९ ॥&lt;br&gt;&#xA;कोटिदामानि मुक्तानां स्थूलानां मैथिलेश्वर ।&lt;br&gt;&#xA;एकैका येषु मुक्ताश्च कोटिमौल्याः स्फुरत्प्रभाः ॥ १० ॥&lt;br&gt;&#xA;निधाय तानि पात्रेषु वृणानैः कुशलैर्जनैः ।&lt;br&gt;&#xA;प्रेषयामास नन्दाय सर्वेषां पश्यतां नृप ॥ ११ ॥&lt;br&gt;&#xA;नन्दराजसभां गत्वा वृणानाः कुशला भृशम् ।&lt;br&gt;&#xA;निधाय दामपात्राणि नन्दमाहुः प्रणम्य तम् ॥ १२ ॥&lt;br&gt;&#xA;वृणाना ऊचुः -&lt;br&gt;&#xA;विवाहयोग्यां नवकञ्जनेत्रां&lt;br&gt;&#xA;कोटीन्दुबिम्बद्युतिमादधानाम् ।&lt;br&gt;&#xA;विज्ञाय राधां वृषभानुमुख्य-&lt;br&gt;&#xA;श्चक्रे विचारं सुवरं विचिन्वन् ॥ १३ ॥&lt;br&gt;&#xA;तवाङ्गजं दिव्यमनङ्गमोहनं&lt;br&gt;&#xA;गोवर्द्धनोद्धारणदोःसामुद्‌भटम् ।&lt;br&gt;&#xA;संवीक्ष्य चास्मान्वृषभानुवन्दितः&lt;br&gt;&#xA;सम्प्रेषयामास विशाम्पते प्रभो ॥ १४ ॥&lt;br&gt;&#xA;वरस्य चाङ्के भरणाय पूर्वं&lt;br&gt;&#xA;मुक्ताफलानां निचयं गृहाण ।&lt;br&gt;&#xA;इतश्च कन्यार्थमलं प्रदेहि&lt;br&gt;&#xA;सैषा हि चास्मत्कुलजा प्रसिद्धिः ॥ १५ ॥&lt;br&gt;&#xA;श्रीनारद उवाच -&lt;br&gt;&#xA;दृष्ट्वा द्रव्यं परो नन्दो विस्मितोऽपि विचारयन् ।&lt;br&gt;&#xA;प्रष्टुं यशोदां तत्तुल्यं नीत्वा चान्तःपुरं ययौ ॥ १६ ॥&lt;br&gt;&#xA;चिरं दध्यौ तदा नन्दो यशोदा च यशस्विनी ।&lt;br&gt;&#xA;एतन्मुक्तासमानं तु द्रव्यं नास्ति गृहे मम ॥ १७ ॥&lt;br&gt;&#xA;लोके लज्जा गता सर्वा हासः स्याच्चेद्धनोद्‌धृतम् ।&lt;br&gt;&#xA;किं कर्तव्यं तत्प्रति यच्छ्रीकृष्णोद्वाहकर्मणि ॥ १८ ॥&lt;br&gt;&#xA;ततोऽयोग्यं तद्ग्रहणं पश्चात्कार्यं धनागमे ।&lt;br&gt;&#xA;एवं चिन्तयतस्तस्य नन्दस्यैव यशोदया ॥ १९ ॥&lt;br&gt;&#xA;अलक्ष्य आगतस्तत्र भगवान्वृजिनार्दनः ।&lt;br&gt;&#xA;नीत्वा दामशतं तेषु बहिःक्षेत्रेषु सर्वतः ॥ २० ॥&lt;br&gt;&#xA;मुक्ताफलानि चैकैकम्प्राक्षिपत्स्वकरेण वै ।&lt;br&gt;&#xA;यथा बीजानि चान्नानां स्वक्षेत्रेषु कृषीवलः ॥ २१ ॥&lt;br&gt;&#xA;अथ नन्दोऽपि गणयन् कलिकानिचयं पुनः ।&lt;br&gt;&#xA;शतं न्यूनं च तद्दृष्ट्वा सन्देहं स जगाम ह ॥ २२ ॥&lt;br&gt;&#xA;श्रीनन्द उवाच -&lt;br&gt;&#xA;नास्ति पूर्वं यत्समानं तत्रापि न्यूनतां गतम् ।&lt;br&gt;&#xA;अहो कलङ्को भविता ज्ञातिषु स्वेषु सर्वतः ॥ २३ ॥&lt;br&gt;&#xA;अथवा क्रीडनार्थ हि कृष्णो यदि गृहीतवान् ।&lt;br&gt;&#xA;बलदेवोऽथवा बालस्तौ पृच्छे दीनमानसः ॥ २४ ॥&lt;br&gt;&#xA;श्रीनारद उवाच -&lt;br&gt;&#xA;इत्थं विचार्य नन्दोऽपि कृष्णं पप्रच्छ सादरम् ।&lt;br&gt;&#xA;प्रहसन् भगवान्नन्दं प्राह गोवर्धनोद्धरः ॥ २५ ॥&lt;br&gt;&#xA;श्रीभगवानुवाच -&lt;br&gt;&#xA;कृषीवला वयं गोपाः सर्वबीजप्ररोहकाः ।&lt;br&gt;&#xA;क्षेत्रे मुक्ताप्रबीजानि विकीर्णीकृतवाहनम् ॥ २६ ॥&lt;br&gt;&#xA;श्रीनारद उवाच -&lt;br&gt;&#xA;श्रुत्वाथ स्वात्मजेनोक्तं तं निर्भर्त्स्य व्रजेश्वरः ।&lt;br&gt;&#xA;तानि नेतुं तत्सहितस्तत्क्षेत्राणि जगाम ह ॥ २७ ॥&lt;br&gt;&#xA;तत्र मुक्ताफलानां तु शाखिनः शतशः शुभाः ।&lt;br&gt;&#xA;दृश्यन्ते दीर्घवपुषो हरित्पल्लवशोभिताः ॥ २८ ॥&lt;br&gt;&#xA;मुक्तानां स्तबकानां तु कोटिशः कोटिशो नृप ।&lt;br&gt;&#xA;सङ्घा विलम्बिता रेजुर्ज्योतींषीव नभःस्थले ॥ २९ ॥&lt;br&gt;&#xA;तदाऽतिहर्षितो नन्दो ज्ञात्वा कृष्णं परेश्वरम् ।&lt;br&gt;&#xA;मुक्ताफलानि दिव्यानि पूर्वस्थूलसमानि च ॥ ३० ॥&lt;br&gt;&#xA;तेषां तु कोटिभाराणि निधाय शकटेषु च ।&lt;br&gt;&#xA;ददौ तेभ्यो वृणानेभ्यो नन्दराजो व्रजेश्वरः ॥ ३१ ॥&lt;br&gt;&#xA;ते गृहीत्वाऽथ तत्सर्वं वृषभानुवरं गताः ।&lt;br&gt;&#xA;सर्वेषां शृण्वतां नन्दवैभवं प्रजगुर्नृप ॥ ३२ ॥&lt;br&gt;&#xA;तदाऽतिविस्मिताः सर्वे ज्ञात्वा नन्दसुतं हरिम् ।&lt;br&gt;&#xA;वृषभानुवरं नेमुर्निःसन्देहा व्रजौकसः ॥ ३३ ॥&lt;br&gt;&#xA;राधा हरेः प्रिया ज्ञाता राधायाश्च प्रियो हरिः ।&lt;br&gt;&#xA;ज्ञातो व्रजजनैः सर्वैस्तद्दिनान्मैथिलेश्वर ॥ ३४ ॥&lt;br&gt;&#xA;मुक्ताक्षेपः कृतो यत्र हरिणा नन्दसूनुना ।&lt;br&gt;&#xA;मुक्तासरोवरस्तत्र जातो मैथिल तीर्थराट् ॥ ३५ ॥&lt;br&gt;&#xA;एकं मुक्ताफलस्यापि दानं तत्र करोति यः ।&lt;br&gt;&#xA;लक्षमुक्तादानफलं समाप्नोति न संशयः ॥ ३६ ॥&lt;br&gt;&#xA;एवं ते कथितो राजन् गिरिराजमहोत्सवः ।&lt;br&gt;&#xA;भुक्तिमुक्तिप्रदो नॄणां किं भूयः श्रोतुमिच्छसि ॥ ३७ ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;हरिपरीक्षणं नाम षष्ठोऽध्यायः ॥ ६ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/07/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - सप्तमोऽध्यायः&lt;br&gt;&#xA;गोवर्धनस्य अङ्गीभूततीर्थवर्णनम् -&lt;/p&gt;&#xA;&lt;p&gt;श्रीबहुलाश्व उवाच -&lt;br&gt;&#xA;कति मुख्यानि तीर्थानि गिरिराजे महात्मनि ।&lt;br&gt;&#xA;एतद्ब्रूहि महायोगिन् साक्षात्त्वं दिव्यदर्शनः ॥ १ ॥&lt;br&gt;&#xA;श्रीनारद उवाच -&lt;br&gt;&#xA;राजन् गोवर्धनः सर्वः सर्वतीर्थवरः स्मृतः ।&lt;br&gt;&#xA;वृन्दावनं च गोलोकमुकुटोऽद्रिः प्रपूजितः ॥ २ ॥&lt;br&gt;&#xA;गोपगोपीगवां रक्षाप्रदः कृष्णप्रियो महान् ।&lt;br&gt;&#xA;पूर्णब्रह्मातपत्रो यः यस्मात्तीर्थवरस्तु कः ॥ ३ ॥&lt;br&gt;&#xA;इन्द्रयागं विनिर्भर्स्त्य सर्वैर्निजजनैः सह ।&lt;br&gt;&#xA;यत्पूजनं समारेभे भगवान् भुवनेश्वरः ॥ ४ ॥&lt;br&gt;&#xA;परिपूर्णतमः साक्षाच्छ्रीकृष्णो भगवान्स्वयम् ।&lt;br&gt;&#xA;असङ्ख्यब्रह्माण्डपतिर्गोलोकेशः परात्परः ॥ ५ ॥&lt;br&gt;&#xA;यस्मिन्स्थितः सदा क्रीडामर्भकैः सह मैथिल ।&lt;br&gt;&#xA;करोति तस्य माहात्म्यं वक्तुं नालं चतुर्मुखः ॥ ६ ॥&lt;br&gt;&#xA;यत्र वै मानसी गङ्गा महापापौघनाशिनी ।&lt;br&gt;&#xA;गोविन्दकुण्डं विशदं शुभं चन्द्रसरोवरम् ॥ ७ ॥&lt;br&gt;&#xA;राधाकुण्डः कृष्णकुण्डो ललिताकुण्ड एव च ।&lt;br&gt;&#xA;गोपालकुण्डस्तत्रैव कुसुमाकर एव च ॥ ८ ॥&lt;br&gt;&#xA;श्रीकृष्णमौलिसंस्पर्शान्मौलिचिह्ना शिलाऽभवत् ।&lt;br&gt;&#xA;तस्या दर्शनमात्रेण देवमौलिर्भवेज्जनः ॥ ९ ॥&lt;br&gt;&#xA;यस्यां शिलायां कृष्णेन चित्राणि लिखितानि च ।&lt;br&gt;&#xA;अद्यापि चित्रिता पुण्या नाम्ना चित्रशिला गिरौ ॥ १० ॥&lt;br&gt;&#xA;यां शिलामर्भकैः कृष्णो वादयन् क्रीडने रतः ।&lt;br&gt;&#xA;वादनी सा शिला जाता महापापौघनाशिनी ॥ ११ ॥&lt;br&gt;&#xA;यत्र श्रीकृष्णचन्द्रेण गोपालैः सह मैथिल ।&lt;br&gt;&#xA;कृता वै कन्दुकक्रीडा तत्क्षेत्रं कन्दुकं स्मृतम् ॥ १२ ॥&lt;br&gt;&#xA;दृष्ट्वा शक्रपदं याति नत्वा ब्रह्मपदं च तत् ।&lt;br&gt;&#xA;विलुण्ठन् यस्य रजसा साक्षाद्‌विष्णुपदं व्रजेत् ॥ १३ ॥&lt;br&gt;&#xA;गोपानामुष्णिषाण्यत्र चोरयामास माधवः ।&lt;br&gt;&#xA;औष्णिषं नाम तत्तीर्थं महापापहरं गिरौ ॥ १४ ॥&lt;br&gt;&#xA;तत्रैकदा वै दधिविक्रयार्थं&lt;br&gt;&#xA;विनिर्गतो गोपवधूसमूहः ।&lt;br&gt;&#xA;श्रुत्वा क्वणन्नूपुरशब्दमारा-&lt;br&gt;&#xA;द्रुरोध तन्मार्गमनङ्गमोही ॥ १५ ॥&lt;br&gt;&#xA;वंशीधरो वेत्रवरेण गोपैः&lt;br&gt;&#xA;पुरश्च तासां विनिधाय पादम् ।&lt;br&gt;&#xA;मह्यं करादानधनाय दानं&lt;br&gt;&#xA;देहीति गोपीर्निजगाद मार्गे ॥ १६ ॥&lt;br&gt;&#xA;गोप्य ऊचुः -&lt;br&gt;&#xA;वक्रस्त्वमेवासि समास्थितः पथि&lt;br&gt;&#xA;गोपार्भकैर्गोरसलम्पटो भृशम् ।&lt;br&gt;&#xA;मात्रा च पित्रा सह कारयामो&lt;br&gt;&#xA;बलाद्‌भवन्तं किल कंसबन्धने ॥ १७ ॥&lt;br&gt;&#xA;श्रीभगवानुवाच -&lt;br&gt;&#xA;कंसं हनिष्यामि महोग्रदण्डं&lt;br&gt;&#xA;सबान्धवं मे शपथो गवां च ।&lt;br&gt;&#xA;एवं करिष्यामि यदोः पुरे बला-&lt;br&gt;&#xA;न्नेष्ये सदाहं गिरिराजभूमेः ॥ १८ ॥&lt;br&gt;&#xA;श्रीनारद उवाच -&lt;br&gt;&#xA;इत्युक्त्वा दधिपात्राणि बालैर्नीत्वा पृथक् पृथक् ।&lt;br&gt;&#xA;भूपृष्ठे पोथयामास सानन्दं नन्दनन्दनः ॥ १९ ॥&lt;br&gt;&#xA;अहो एष परं धृष्टो निर्भयो नन्दनन्दनः ।&lt;br&gt;&#xA;निरङ्कुशो भाषणीयो वने वीरः पुरेऽबलः ॥ २० ॥&lt;br&gt;&#xA;ब्रुवामहे यशोदायै नन्दाय च किलाद्य वै ।&lt;br&gt;&#xA;एवं वदन्त्यस्ता गोप्यः सस्मिताः प्रययुर्गृहान् ॥ २१ ॥&lt;br&gt;&#xA;नीपपालाशपत्राणां कृत्वा द्रोणानि माधवः ।&lt;br&gt;&#xA;जघास बालकैः सार्द्धं पिच्छलानि दधीनि च ॥ २२ ॥&lt;br&gt;&#xA;द्रोणाकाराणि पत्राणि बभूवुः शाखिनां तदा ।&lt;br&gt;&#xA;तत्क्षेत्रं च महापुण्यं द्रोणं नाम नृपेश्वर ॥ २३ ॥&lt;br&gt;&#xA;दधिदानं तत्र कृत्वा पीत्वा पत्रधृतं दधि ।&lt;br&gt;&#xA;नमस्कुर्यान्नरस्तस्य गोलोकान्न च्युतिर्भवेत् ॥ २४ ॥&lt;br&gt;&#xA;नेत्रे त्वाच्छाद्य यत्रैव लीनोऽभून्माधवोऽर्भकैः ।&lt;br&gt;&#xA;तत्र तीर्थं लौकिकं च जातं पापप्रणाशनम् ॥ २५ ॥&lt;br&gt;&#xA;कदम्बखण्डतीर्थं च लीलायुक्तं हरेः सदा ।&lt;br&gt;&#xA;तस्य दर्शनमात्रेण नरो नारायणो भवेत् ॥ २६ ॥&lt;br&gt;&#xA;यत्र वै राधया रासे शृङ्गारोऽकारि मैथिल ।&lt;br&gt;&#xA;तत्र गोवर्धने जातं स्थले शृङ्गारमण्डलम् ॥ २७ ॥&lt;br&gt;&#xA;येन रूपेण कृष्णेन धृतो गोवर्धनो गिरिः ।&lt;br&gt;&#xA;तद्‌रूपं विद्यते तत्र नृप शृङ्गारमण्डलम् ॥ २८ ॥&lt;br&gt;&#xA;अब्दाश्चतुःसहस्राणि तथा चाष्टौ शतानि च ।&lt;br&gt;&#xA;गतास्तत्र कलेरादौ क्षेत्रे शृङ्गारमण्डले ॥ २९ ॥&lt;br&gt;&#xA;गिरिराजगुहामध्यात्सर्वेषां पश्यतां नृप ।&lt;br&gt;&#xA;स्वतः सिद्धं च तद्‌रूपं हरेः प्रादुर्भविष्यति ॥ ३० ॥&lt;br&gt;&#xA;श्रीनाथं देवदमनं तं वदिष्यन्ति सज्जनाः ।&lt;br&gt;&#xA;गोवर्धने गिरौ राजन् सदा लीलां करोति यः ॥ ३१ ॥&lt;br&gt;&#xA;ये करिष्यन्ति नेत्राभ्यां तस्य रूपस्य दर्शनम् ।&lt;br&gt;&#xA;ते कृतार्था भविष्यन्ति मैथिलेन्द्र कलौ जनाः ॥ ३२ ॥&lt;br&gt;&#xA;जगन्नाथो रङ्गनाथो द्वारकानाथ एव च ।&lt;br&gt;&#xA;बद्रीनाथश्चतुष्कोणे भारतस्यापि पर्वते ॥ ३३ ॥&lt;br&gt;&#xA;मध्ये गोवर्धनस्यापि नाथोऽयं वर्तते नृप ।&lt;br&gt;&#xA;पवित्रे भारते वर्षे पञ्च नाथाः सुरेश्वराः ॥ ३४ ॥&lt;br&gt;&#xA;सद्धर्ममण्डपस्तम्बा आर्तत्राणपरायणाः ।&lt;br&gt;&#xA;तेषां तु दर्शनं कृत्वा नरो नारायणो भवेत् ॥ ३५ ॥&lt;br&gt;&#xA;चतुर्णां भुवि नाथानां कृत्वा यात्रां नरः सुधीः ।&lt;br&gt;&#xA;न पश्येद्देवदमनं स न यात्राफलं लभेत् ॥ ३६ ॥&lt;br&gt;&#xA;श्रीनाथं देवदमनं पश्येद्‌गोवर्धने गिरौ ।&lt;br&gt;&#xA;चतुर्णां भुवि नाथानां यात्रायाः फलमाप्नुयात् ॥ ३७ ॥&lt;br&gt;&#xA;ऐरावतस्य सुरभेः पादचिह्नानि यत्र वै ।&lt;br&gt;&#xA;तत्र नत्वा नरः पापी वैकुण्ठं याति मैथिल ॥ ३८ ॥&lt;br&gt;&#xA;हस्तचिह्नं पादचिह्नं श्रीकृष्णस्य महात्मनः ।&lt;br&gt;&#xA;दृष्ट्वा नत्वा नरः कश्चित्साक्षात्कृष्णपदं व्रजेत् ॥ ३९ ॥&lt;br&gt;&#xA;एतानि नृप तीर्थानि कुण्डाद्यायतनानि च ।&lt;br&gt;&#xA;अङ्गानि गिरिराजस्य किं भूयः श्रोतुमिच्छसि ॥ ४० ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;गिरिराजतीर्थवर्णनं नाम सप्तमोऽध्यायः ॥ ७ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/08/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - अष्टमोऽध्यायः&lt;br&gt;&#xA;गिरिराजविभूतिवर्णनम् -&lt;/p&gt;&#xA;&lt;p&gt;श्रीबहुलाश्व उवाच -&lt;br&gt;&#xA;केषु केषु तदङ्गेषु किं किं तीर्थं समाश्रितम् ॥&lt;br&gt;&#xA;वद देव महादेव त्वं परावरवित्तमः ॥१॥&lt;br&gt;&#xA;श्रीनारद उवाच -&lt;br&gt;&#xA;यत्र यस्य प्रसिद्धिः स्यात्तदङ्गं परमं विदुः ॥&lt;br&gt;&#xA;क्रमतो नास्त्यङ्गचयो गिरिराजस्य मैथिल ॥२॥&lt;br&gt;&#xA;यथा सर्वगतं ब्रह्म सर्वाङ्गानि च तस्य वै ॥&lt;br&gt;&#xA;विभूतेर्भावतः शश्वत्तथा वक्ष्यामि मानद ॥३॥&lt;br&gt;&#xA;शृङ्गारमण्डलस्याधो मुखं गोवर्धनस्य च ॥&lt;br&gt;&#xA;यत्रान्नकूटं कृतवान् भगवान् व्रजवासिभिः ॥४॥&lt;br&gt;&#xA;नेत्रे वै मानसी गङ्गा नासा चन्द्रसरोवरः ॥&lt;br&gt;&#xA;गोविन्दकुण्डो ह्यधरश्चिबुकं कृष्णकुण्डकः ॥५॥&lt;br&gt;&#xA;राधाकुण्डं तस्य जिह्वा कपोलौ ललितासरः ॥&lt;br&gt;&#xA;गोपालकुण्डः कर्णश्च कर्णान्तः कुसुमाकरः ॥६॥&lt;br&gt;&#xA;मौलिचिह्ना शीला तस्य ललाटं विद्धि मैथिल ॥&lt;br&gt;&#xA;शिरश्चित्रशिला तस्य ग्रीवा वै वादनी शिला ॥७॥&lt;br&gt;&#xA;कान्दुकं पार्श्वदेशञ्च औष्णिषं कटिरुच्यते ॥&lt;br&gt;&#xA;द्रोणतीर्थं पृष्ठदेशे लौकिकं चोदरे स्मृतम् ॥८॥&lt;br&gt;&#xA;कदम्बखण्डमुरसि जीवः शृङ्गारमण्डलम् ॥&lt;br&gt;&#xA;श्रीकृष्णपादचिह्नं तु मनस्तस्य महात्मनः ॥९॥&lt;br&gt;&#xA;हस्तचिह्नं तथा बुद्धिरैरावतपदं पदम् ॥&lt;br&gt;&#xA;सुरभेः पादचिह्नेषु पक्षौ तस्य महात्मनः ॥१०॥&lt;br&gt;&#xA;पुच्छकुण्डे तथा पुच्छं वत्सकुण्डे बलं स्मृतम् ॥&lt;br&gt;&#xA;रुद्रकुण्डे तथा क्रोधं कामं शक्रसरोवरे ॥११॥&lt;br&gt;&#xA;कुबेरतीर्थे चोद्योगं ब्रह्मतीर्थे प्रसन्नताम् ॥&lt;br&gt;&#xA;यमतीर्थे ह्यहङ्कारं वदन्तीत्थं पुराविदः ॥१२॥&lt;br&gt;&#xA;एवमङ्गानि सर्वत्र गिरिराजस्य मैथिल ॥&lt;br&gt;&#xA;कथितानि मया तुभ्यं सर्वपापहराणि च ॥१३॥&lt;br&gt;&#xA;गिरिराजविभूतिं च यः शृणोति नरोत्तमः ॥&lt;br&gt;&#xA;स गच्छेद्धाम परमं गोलोकं योगिदुर्लभम् ॥१४॥&lt;br&gt;&#xA;समुत्थितोऽसौ हरिवक्षसो गिरि-&lt;br&gt;&#xA;र्गोवर्धनो नाम गिरीन्द्रराजराट् ॥&lt;br&gt;&#xA;समागतो ह्यत्र पुलस्त्यतेजसा&lt;br&gt;&#xA;यद्दर्शनाज्जन्म पुनर्न विद्यते ॥१५॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;गिरिराजविभूतीवर्णनं नामाष्टमोऽध्यायः ॥ ८ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/09/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - नवमोऽध्यायः&lt;br&gt;&#xA;वृन्दावने गोवर्धनावतारकथा -&lt;/p&gt;&#xA;&lt;p&gt;श्रीबहुलाश्व उवाच -&lt;br&gt;&#xA;अहो गोवर्धनः साक्षाद्‌गिरिराजो हरिप्रियः ।&lt;br&gt;&#xA;तत्समानं न तीर्थं हि विद्यते भूतले दिवी ॥ १ ॥&lt;br&gt;&#xA;कदा बभूव श्रीकृष्णवक्षसोऽयं गिरीश्वरः ।&lt;br&gt;&#xA;एतद्वद महाबुद्धे त्वं साक्षाद्धरिमानसः ॥ २ ॥&lt;br&gt;&#xA;श्रीनारद उवाच -&lt;br&gt;&#xA;गोलोकोत्पत्तिवृत्तान्तं शृणु राजन् महामते ।&lt;br&gt;&#xA;चतुष्पदार्थदं नॄणामाद्यलीलासमन्वितम् ॥ ३ ॥&lt;br&gt;&#xA;अनादिरात्मा पुरुषो निर्गुणः प्रकृतेः परः ।&lt;br&gt;&#xA;परिपूर्णतमः साक्षाच्छ्रीकृष्णो भगवान्प्रभुः ॥ ४ ॥&lt;br&gt;&#xA;प्रत्यग्धामा स्वयञ्ज्योती रममाणो निरन्तरम् ।&lt;br&gt;&#xA;यत्र कालः कलयतामीश्वरो धाममानिनाम् ॥ ५ ॥&lt;br&gt;&#xA;राजन्न प्रभवेन्माया न महांश्च गुणः कुतः ।&lt;br&gt;&#xA;न विशन्ति क्वचिद्‌राजन् मनश्चितो मतिर्ह्यहम् ॥ ६ ॥&lt;br&gt;&#xA;स्वधाम्नि ब्रह्म साकारमिच्छया व्यरचीकरत् ।&lt;br&gt;&#xA;प्रथमं चाभवच्छेषो बिसश्वेतो बृहद्वपुः ॥ ७ ॥&lt;br&gt;&#xA;तदुत्सङ्गे महालोको गोलोको लोकवन्दितः ।&lt;br&gt;&#xA;यं प्राप्य भक्तिसंयुक्तः पुनरावर्तते न हि ॥ ८ ॥&lt;br&gt;&#xA;असङ्ख्यब्रह्माण्डपतेर्गोलोकाधिपतेः प्रभोः ।&lt;br&gt;&#xA;पुनः पादाब्जसम्भूता गङ्गा त्रिपथगामिनी ॥ ९ ॥&lt;br&gt;&#xA;पुनर्वामांसतस्तस्य कृष्णाऽभूत्सरितां वरा ।&lt;br&gt;&#xA;रेजे शृङ्गारकुसुमैर्यथोष्णिङ्मुद्रिता नृप ॥ १० ॥&lt;br&gt;&#xA;श्रीरासमण्डलं दिव्यं हेमरत्नसमन्वितम् ।&lt;br&gt;&#xA;नानाशृङ्गारपटलं गुल्फाभ्यां श्रीहरेः प्रभोः ॥ ११ ॥&lt;br&gt;&#xA;सभाप्राङ्गणवीथीभिर्मण्डपैः परिवेष्टितः ।&lt;br&gt;&#xA;वसन्तमाधुर्यधरः कूजत्कोकिलसङ्कुलः ॥ १२ ॥&lt;br&gt;&#xA;मयूरैः षट्पदैर्व्याप्तः सरोभिः परिसेवितः ।&lt;br&gt;&#xA;जातो निकुञ्जो जङ्घाभ्यां श्रीकृष्णस्य महात्मनः ॥ १३ ॥&lt;br&gt;&#xA;वृदावनं च जानुभ्यां राजन् सर्ववनोत्तमम् ।&lt;br&gt;&#xA;लीलासरोवरः साक्षादूरुभ्यां परमात्मनः ॥ १४ ॥&lt;br&gt;&#xA;कटिदेशात्स्वर्णभूमिर्दिव्यरत्नखचित्प्रभा ।&lt;br&gt;&#xA;उदरे रोमराजिश्च माधव्यो विस्तृता लताः ॥ १५ ॥&lt;br&gt;&#xA;नानापक्षिगणैर्व्याप्ता ध्वनद्‌भ्रमरभूषिताः ।&lt;br&gt;&#xA;सुपुष्पफलभारैश्च नताः सत्कुलजा इव ॥ १६ ॥&lt;br&gt;&#xA;श्रीनाभिपङ्कजात्तस्य पङ्कजानि सहस्रशः ।&lt;br&gt;&#xA;सरःसु हरिलोकस्य तानि रेजुरितस्ततः ॥ १७ ॥&lt;br&gt;&#xA;त्रिबलिप्रान्ततो वायुर्मन्दगाम्यतिशीतलः ।&lt;br&gt;&#xA;जत्रुदेशाच्छुभा जाता मथुरा द्वारकापुरी ॥ १८ ॥&lt;br&gt;&#xA;भुजाभ्यां श्रीहरेर्जाताः श्रीदामाद्यष्ट पार्षदाः ।&lt;br&gt;&#xA;नन्दाश्च मणिबन्धाभ्यामुपनन्दाः कराग्रतः ॥ १९ ॥&lt;br&gt;&#xA;श्रीकृष्णबाहुमूलाभ्यां सर्वे वै वृषभानवः ।&lt;br&gt;&#xA;कृष्णरोमसमुद्‌भूताः सर्वे गोपगणा नृप ॥ २० ॥&lt;br&gt;&#xA;श्रीकृष्णमनसो गावो वृषा धर्मधुरन्धराः ।&lt;br&gt;&#xA;बुद्धेर्यवसगुल्मानि बभूवुमैन्थिलेश्वर ॥ २१ ॥&lt;br&gt;&#xA;तद्वामांसात्समुद्‌भूतं गौरं तेजः स्फुरत्प्रभम् ।&lt;br&gt;&#xA;लीला श्रीर्भूश्च विरजा तस्माज्जाता हरेः प्रियाः ॥ २२ ॥&lt;br&gt;&#xA;लीलावती प्रिया तस्य तां राधां तु विदुः परे ।&lt;br&gt;&#xA;श्रीराधाया भुजाभ्यां तु विशाखा ललिता सखी ॥ २३ ॥&lt;br&gt;&#xA;सहचर्यस्तथा गोप्यो राधारोमोद्‌भवा नृप ।&lt;br&gt;&#xA;एवं गोलोकरचनां चकार मधुसूदनः ॥ २४ ॥&lt;br&gt;&#xA;विधाय सर्व निजलोकमित्थं&lt;br&gt;&#xA;श्रीराधया तत्र रराज राजन् ।&lt;br&gt;&#xA;असङ्ख्यलोकाण्डपतिः परात्मा&lt;br&gt;&#xA;परः परेशः परिपूर्णदेवः ॥ २५ ॥&lt;br&gt;&#xA;तत्रैकदा सुन्दररासमण्डले&lt;br&gt;&#xA;स्फुरत्क्वणन्नूपुरशब्दसङ्कुले ।&lt;br&gt;&#xA;सुच्छत्रमुक्ताफलदामजावृत-&lt;br&gt;&#xA;स्रवद्‌बृहद्‌बिन्दुविराजिताङ्गणे ॥ २६ ॥&lt;br&gt;&#xA;श्रीमालतीनां सुवितानजालतः&lt;br&gt;&#xA;स्वतः स्रवत्सन्मकरन्दगन्धिते ।&lt;br&gt;&#xA;मृदङ्गतालध्वनिवेणुनादिते&lt;br&gt;&#xA;सुकण्ठगीतादिमनोहरे परे ॥ २७ ॥&lt;br&gt;&#xA;श्रीसुन्दरीरासरसे मनोरमे&lt;br&gt;&#xA;मध्यस्थितं कोटिमनोजमोहनम् ।&lt;br&gt;&#xA;जगाद राधापतिमूर्जया गिरा&lt;br&gt;&#xA;कृत्वा कटाक्षं रसदानकौशलम् ॥ २८ ॥&lt;br&gt;&#xA;राधोवाच -&lt;br&gt;&#xA;यदि रासे प्रसन्नोऽसि मम प्रेम्णा जगत्पते ।&lt;br&gt;&#xA;तदाहं प्रार्थनां त्वां तु करोमि मनसि स्थिताम् ॥ २९ ॥&lt;br&gt;&#xA;श्रीभगवानुवाच -&lt;br&gt;&#xA;इच्छां वरय वामोरु या ते मनसि वर्त्तते ।&lt;br&gt;&#xA;न देयं यदि यद्वस्तु प्रेम्णा दास्यामि तत्प्रिये ॥ ३० ॥&lt;br&gt;&#xA;राधोवाच -&lt;br&gt;&#xA;वृन्दावने दिव्यनिकुञ्जपार्श्वे&lt;br&gt;&#xA;कृष्णातटे रासरसाय योग्यम् ।&lt;br&gt;&#xA;रहःस्थलं त्वं कुरुतान्मनोज्ञं&lt;br&gt;&#xA;मनोरथोऽयं मम देवदेव ॥ ३१ ॥&lt;br&gt;&#xA;श्रीनारद उवाच -&lt;br&gt;&#xA;तथाऽस्तु चोक्त्वा भगवान् रहोयोग्यं विचिन्तयन् ।&lt;br&gt;&#xA;स्वनेत्रपङ्कजाभ्यां तु हृदयं सन्ददर्श ह ॥ ३२ ॥&lt;br&gt;&#xA;तदैव कृष्णहृदयाद्‌‌गोपीव्यूहस्य पश्यतः ।&lt;br&gt;&#xA;निर्गतं सजलं तेजोऽनुरागस्येव चाङ्कुरम् ॥ ३३ ॥&lt;br&gt;&#xA;पतितं रासभूमौ तद्‌ववृधे पर्वताकृति ।&lt;br&gt;&#xA;रत्नधातुमयं दिव्यं सुनिर्झरदरीवृतम् ॥ ३४ ॥&lt;br&gt;&#xA;कदम्बबकुलाशोकलताजालमनोहरम् ।&lt;br&gt;&#xA;मन्दारकुन्दवृन्दाढ्यं सुपक्षिगणसङ्कुलम् ॥ ३५ ॥&lt;br&gt;&#xA;क्षणमात्रेण वैदेह लक्षयोजनविस्तृतम् ।&lt;br&gt;&#xA;शतकोटिर्योजनानां लम्बितं शेषवत्पुनः ॥ ३६ ॥&lt;br&gt;&#xA;ऊर्ध्वं समुन्नतं जातं पञ्चाशत्कोटियोजनम् ।&lt;br&gt;&#xA;करीन्द्रवत्स्थितं शश्वत्पञ्चाशत्कोटिविस्तृतम् ॥ ३७ ॥&lt;br&gt;&#xA;कोटियोजनदीर्घाङ्गैः शृङ्गानां शतकैः स्फुरत् ।&lt;br&gt;&#xA;उच्चकैः स्वर्णकलशैः प्रासादमिव मैथिल ॥ ३८ ॥&lt;br&gt;&#xA;गोवर्धनाख्यं तच्चाहुः शतशृङ्गं तथापरे ।&lt;br&gt;&#xA;एवम्भूतं तु तदपि वर्द्धितं मनसोत्सुकम् ॥ ३९ ॥&lt;br&gt;&#xA;कोलाहले तदा जाते गोलोके भयविह्वले ।&lt;br&gt;&#xA;वीक्ष्योत्थाय हरिः साक्षाद्धस्तेनाशु तताड तम् ॥ ४० ॥&lt;br&gt;&#xA;किं वर्द्धसे भो प्रच्छिन्नं लोकमाच्छाद्य तिष्ठसि ।&lt;br&gt;&#xA;किं वा न चैते वसितुं तच्छान्तिमकरोद्धरिः ॥ ४१ ॥&lt;br&gt;&#xA;संवीक्ष्य तं गिरिवरं प्रसन्ना भगवत्प्रिया ।&lt;br&gt;&#xA;तस्मिन् रहःस्थले राजन् रराज हरिणा सह ॥ ४२ ॥&lt;br&gt;&#xA;सोऽयं गिरिवरः साक्षाच्छ्रीकृष्णेन प्रणोदितः ।&lt;br&gt;&#xA;सर्वतीर्थमयः श्यामो घनश्यामः सुरप्रियः ॥ ४३ ॥&lt;br&gt;&#xA;भारतात्पश्चिमदिशि शाल्मलीद्वीपमध्यतः ।&lt;br&gt;&#xA;गोवर्धनो जन्म लेभे पत्न्यां द्रोणाचलस्य च ॥ ४४ ॥&lt;br&gt;&#xA;पुलस्त्येन समानीतो भारते व्रजमण्डले ।&lt;br&gt;&#xA;वैदेह तस्यागमनं मया तुभ्यं पुरोदितम् ॥ ४५ ॥&lt;br&gt;&#xA;यथा पुरा वर्द्धितुमुत्सुकोऽयं&lt;br&gt;&#xA;तथा पिधानं भविता भुवो वा ।&lt;br&gt;&#xA;विचिन्त्य शापं मुनिना परेशो&lt;br&gt;&#xA;द्रोणात्मजायेति ददौ क्षयार्थम् ॥ ४६ ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;गिरिराजोत्पत्तिवर्णनं नाम नवमोऽध्यायः ॥ ९ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/10/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - दशमोऽध्यायः&lt;br&gt;&#xA;गोवर्धनशिलामाहात्म्यम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अत्रैवोदाहरन्तीममितिहासं पुरातनम् ।&lt;br&gt;&#xA;यस्य श्रवणमात्रेण महापापं प्रणश्यति ॥ १ ॥&lt;br&gt;&#xA;विजयो ब्राह्मणः कश्चिद्‌‌गौतमीतीरवासकृत् ।&lt;br&gt;&#xA;आययौ स्वमृणं नेतुं मथुरां पापनाशिनीम् ॥ २ ॥&lt;br&gt;&#xA;कृत्वा कार्यं गृहं गच्छन् गोवर्धनतटीं गतः ।&lt;br&gt;&#xA;वर्तुलं तत्र पाषाणं चैकं जग्राह मैथिल ॥ ३ ॥&lt;br&gt;&#xA;शनैः शनैर्वनोद्देशे निर्गतो व्रजमण्डलात् ।&lt;br&gt;&#xA;अग्रे ददर्श चायान्तं राक्षसं घोररूपिणम् ॥ ४ ॥&lt;br&gt;&#xA;हृदये च मुखं यस्य त्रयः पादा भुजाश्च षट् ।&lt;br&gt;&#xA;हस्तत्रयं च स्थूलोष्ठो नासा हस्तसमुन्नता ॥ ५ ॥&lt;br&gt;&#xA;सप्तहस्ता ललज्जिह्वा कण्टकाभास्तनूरुहाः ।&lt;br&gt;&#xA;अरुणे अक्षिणी दीर्घे दन्ता वक्रा भयङ्कराः ॥ ६ ॥&lt;br&gt;&#xA;राक्षसो घुर्घुरं शब्दं कृत्वा चापि बुभुक्षितः ।&lt;br&gt;&#xA;आययौ सम्मुखे राजन् ब्राह्मणस्य स्थितस्य च ॥ ७ ॥&lt;br&gt;&#xA;गिरिराजोद्‌भवेनासौ पाषाणेन जघान तम् ।&lt;br&gt;&#xA;गिरिराजशिलास्पर्शात्त्यक्त्वाऽसौ राक्षसीं तनुम् ॥ ८ ॥&lt;br&gt;&#xA;पद्मपत्रविशालाक्षः श्यामसुन्दरविग्रहः ।&lt;br&gt;&#xA;वनमाली पीतवासा मुकुटी कुण्डलान्वितः ॥ ९ ॥&lt;br&gt;&#xA;वंशीधरो वेत्रहस्तः कामदेव इवापरः ।&lt;br&gt;&#xA;भूत्वा कृताञ्जलिर्विप्रं प्रणनाम मुहुर्मुहुः ॥ १० ॥&lt;br&gt;&#xA;सिद्ध उवाच -&lt;br&gt;&#xA;धन्यस्त्वं ब्राह्मणश्रेष्ठ परत्राणपरायणः ।&lt;br&gt;&#xA;त्वया विमोचितोऽहं वै राक्षसत्वान्महामते ॥ ११ ॥&lt;br&gt;&#xA;पाषाणस्पर्शमात्रेण कल्याणं मे बभूव ह ।&lt;br&gt;&#xA;न कोऽपि मां मोचयितुं समर्थो हि त्वया विना ॥ १२ ॥&lt;br&gt;&#xA;श्रीब्राह्मण उवाच -&lt;br&gt;&#xA;विस्मितस्तव वाक्येऽहं न त्वां मोचयितुं क्षमः ।&lt;br&gt;&#xA;पाषाणस्पर्शनफलं न जाने वद सुव्रत ॥ १३ ॥&lt;br&gt;&#xA;सिद्ध उवाच -&lt;br&gt;&#xA;गिरिराजो हरे रूपं श्रीमान् गोवर्धनो गिरिः ।&lt;br&gt;&#xA;तस्य दर्शनमात्रेण नरो याति कृतार्थताम् ॥ १४ ॥&lt;br&gt;&#xA;गन्धमादनयात्रायां यत्फलं लभते नरः ।&lt;br&gt;&#xA;तस्मात्कोटिगुणं पुण्यं गिरिराजस्य दर्शने ॥ १५ ॥&lt;br&gt;&#xA;पञ्चवर्षसहस्राणि केदारे यत्तपःफलम् ।&lt;br&gt;&#xA;तच्च गोवर्धने विप्र क्षणेन लभते नरः ॥ १६ ॥&lt;br&gt;&#xA;मलयाद्रौ स्वर्णभारदानस्यापि च यत्फलम् ।&lt;br&gt;&#xA;तस्मात्कोटिगुणं पुण्यं गिरिराजे हि मासिकम् ॥ १७ ॥&lt;br&gt;&#xA;पर्वते मङ्गलप्रस्थे यो दद्याद्धेमदक्षिणाम् ।&lt;br&gt;&#xA;स याति विष्णुसारूप्यं युक्तः पापशतैरपि ॥ १८ ॥&lt;br&gt;&#xA;तत्पदं हि नरो याति गिरिराजस्य दर्शनात् ।&lt;br&gt;&#xA;गिरिराजसमं पुण्यमन्यत्तीर्थं न विद्यते ॥ १९ ॥&lt;br&gt;&#xA;ऋषभाद्रौ कूटकाद्रौ कोलकाद्रौ तथा नरः ।&lt;br&gt;&#xA;सुवर्णशृङ्गयुक्तानां गवां कोटीर्ददाति यः ॥ २० ॥&lt;br&gt;&#xA;महापुण्यं लभेत्सोऽपि विप्रान्सम्पूज्य यत्नतः ।&lt;br&gt;&#xA;तस्माल्लक्षगुणं पुण्यं गिरौ गोवर्धने द्विज ॥ २१ ॥&lt;br&gt;&#xA;ऋष्यमूकस्य सह्यस्य तथा देवगिरेः पुनः ।&lt;br&gt;&#xA;यात्रायां लभते पुण्यं समस्ताया भुवः फलम् ॥ २२ ॥&lt;br&gt;&#xA;गिरिराजस्य यात्रायां तस्मात्कोटिगुणं फलम् ।&lt;br&gt;&#xA;गिरिराजसमं तीर्थं न भूतं न भविष्यति ॥ २३ ॥&lt;br&gt;&#xA;श्रीशैले दश वर्षाणि कुण्डे विद्याधरे नरः ।&lt;br&gt;&#xA;स्नानं करोति सुकृती शतयज्ञफलं लभेत् ॥ २४ ॥&lt;br&gt;&#xA;गोवर्धने पुच्छकुण्डे दिनैकं स्नानकृन्नरः ।&lt;br&gt;&#xA;कोटियज्ञफलं साक्षात्पुण्यमेति न संशयः ॥ २५ ॥&lt;br&gt;&#xA;वेङ्कटाद्रौ वारिधारे महेन्द्रे विन्ध्यपर्वते ।&lt;br&gt;&#xA;यज्ञं कृत्वा ह्यश्वमेधं नरो नाकपतिर्भवेत् ॥ २६ ॥&lt;br&gt;&#xA;गोवर्धनेऽस्मिन्यो यज्ञं कृत्वा दत्वा सुदक्षिणाम् ।&lt;br&gt;&#xA;नाके पदं संविधाय स विष्णोः पदमाव्रजेत् ॥ २७ ॥&lt;br&gt;&#xA;चित्रकूटे पयस्विन्यां श्रीरामनवमीदिने ।&lt;br&gt;&#xA;पारियात्रे तृतीयायां वैशाखस्य द्विजोत्तम ॥ २८ ॥&lt;br&gt;&#xA;कुकुराद्रौ च पूर्णायां नीलाद्रौ द्वादशीदिने ।&lt;br&gt;&#xA;इन्द्रकीले च सप्तम्यां स्नानं दानं तपःक्रियाः ॥ २९ ॥&lt;br&gt;&#xA;तत्सर्वं कोटिगुणितं भवतीत्थं हि भारते ।&lt;br&gt;&#xA;गोवर्धने तु तत्सर्वमनन्तं जायते द्विज ॥ ३० ॥&lt;br&gt;&#xA;गोदावर्यां गुरौ सिंहे मायापुर्यां तु कुम्भगे ।&lt;br&gt;&#xA;पुष्करे पुष्यनक्षत्रे कुरुक्षेत्रे रविग्रहे ॥ ३१ ॥&lt;br&gt;&#xA;चन्द्रग्रहे तु काश्यां वै फाल्गुने नैमिषे तथा ।&lt;br&gt;&#xA;एकादश्यां शूकरे च कार्तिक्यां गणमुक्तिदे ॥ ३२ ॥&lt;br&gt;&#xA;जन्माष्टम्यां मधोः पुर्यां खाण्डवे द्वादशीदिने ।&lt;br&gt;&#xA;कार्तिक्यां पूर्णिमायां तु वटेश्वरमहावटे ॥ ३३ ॥&lt;br&gt;&#xA;मकरार्के प्रयागे तु बर्हिष्मत्यां हि वैधृतौ ।&lt;br&gt;&#xA;अयोध्यासरयूतीरे श्रीरामनवमीदिने ॥ ३४ ॥&lt;br&gt;&#xA;एवं शिवचतुर्दश्यां वैजनाथशुभे वने ।&lt;br&gt;&#xA;तथा दर्शे सोमवारे गङ्गासागरसङ्गमे ॥ ३५ ॥&lt;br&gt;&#xA;दशम्यां सेतुबन्धे च श्रीरङ्गे सप्तमीदिने ।&lt;br&gt;&#xA;एषु दानं तपः स्नानं जपो देवद्विजार्चनम् ॥ ३६ ॥&lt;br&gt;&#xA;तत्सर्वं कोटिगुणितं भवतीह द्विजोत्तम ।&lt;br&gt;&#xA;तत्तुल्यं पुण्यमाप्नोति गिरौ गोवर्धने वरे ॥ ३७ ॥&lt;br&gt;&#xA;गोविन्दकुण्डे विशदे यः स्नाति कृष्णमानसः ।&lt;br&gt;&#xA;प्राप्नोति कृष्णसारूप्यं मैथिलेन्द्र न संशयः ॥ ३८ ॥&lt;br&gt;&#xA;अश्वमेधसहस्राणि राजसूयशतानि च ।&lt;br&gt;&#xA;मानसीगङ्गया तुल्यं न भवन्त्यत्र नो गिरौ ॥ ३९ ॥&lt;br&gt;&#xA;त्वया विप्र कृतं साक्षाद्‌गिरिराजस्य दर्शनम् ।&lt;br&gt;&#xA;स्पर्शनं च ततः स्नानं न त्वत्तोऽप्यधिको भुवि ॥ ४० ॥&lt;br&gt;&#xA;न मन्यसे चेन्मां पश्य महापातकिनं परम् ।&lt;br&gt;&#xA;गोवर्धनशीलास्पर्शात्कृष्णसारूप्यतां गतम् ॥ ४१ ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;गिरिराजमाहात्म्यं नाम दशमोऽध्यायः ॥ १० ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/03/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/03/11/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;गिरिराजखण्ड - एकादशोऽध्यायः&lt;br&gt;&#xA;गिरिराजप्रभाववर्णने सिद्धमोक्षवर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;इति श्रुत्वा सिद्धवाक्यं ब्राह्मणो विस्मयं गतः।&lt;br&gt;&#xA;पुनः पप्रच्छ तं राजन् गिरिराजप्रभाववित् ॥ १ ॥&lt;br&gt;&#xA;ब्राह्मण उवाच -&lt;br&gt;&#xA;पुरा जन्मनि कस्त्वं भोस्त्वया किं कलुषं कृतम् ।&lt;br&gt;&#xA;सर्वं वद महाभाग त्वं साक्षाद्दिव्यदर्शनः ॥ २ ॥&lt;br&gt;&#xA;सिद्ध उवाच -&lt;br&gt;&#xA;पुरा जन्मनि वैश्योऽहं धनी वैश्यसुतो महान् ।&lt;br&gt;&#xA;आबाल्याद्द्युतनिरतो विटगोष्ठीविशारदः ॥ ३ ॥&lt;br&gt;&#xA;वेश्यारतः कुमार्गोऽहं मदिरामदविह्वलः ।&lt;br&gt;&#xA;मात्रा पित्रा भार्ययापि भर्त्सितोऽहं सदा द्विज ॥ ४ ॥&lt;br&gt;&#xA;एकदा तु मया विप्र पितरौ गरदानतः ।&lt;br&gt;&#xA;मारितौ च तथा भार्या खड्गेन पथि मारिता ॥ ५ ॥&lt;br&gt;&#xA;गृहीत्वा तद्धनं सर्वं वेश्यया सहितः खलः ।&lt;br&gt;&#xA;दक्षिणाशां च गतवान् दस्युकर्माऽतिनिर्दयः ॥ ६ ॥&lt;br&gt;&#xA;एकदा तु मया वेश्या निःक्षिप्ता ह्यन्धकूपके ।&lt;br&gt;&#xA;दस्युना हि मया पाशैर्मारिताः शतशो नराः ॥ ७ ॥&lt;br&gt;&#xA;धनलोभेन भो विप्र ब्रह्महत्याशतं कृतम् ।&lt;br&gt;&#xA;क्षत्रहत्या वैश्यहत्याः शूद्रहत्याः सहस्रशः ॥ ८ ॥&lt;br&gt;&#xA;एकदा मांसमानेतुं मृगान् हन्तुं वने गतम् ।&lt;br&gt;&#xA;सर्पोऽदशत्पदा स्पृष्टो दुष्टं मां निधनं गतम् ॥ ९ ॥&lt;br&gt;&#xA;सन्ताड्य मुद्‌गरैर्घोरैर्यमदूता भयङ्कराः ।&lt;br&gt;&#xA;बद्‌ध्वा मां नरकं निन्युर्महापातकिनं खलम् ॥ १० ॥&lt;br&gt;&#xA;मन्वन्तरं तु पतितः कुम्भीपाके महाखले ।&lt;br&gt;&#xA;कल्पैकं तप्तसूर्मौ च महादुःखं गतः खलः ॥ ११ ॥&lt;br&gt;&#xA;चतुरशीतिलक्षाणां नरकाणां पृथक् पृथक् ।&lt;br&gt;&#xA;वर्षं वर्षं निपतितो निर्गतोऽहं यमेच्छया ॥ १२ ॥&lt;br&gt;&#xA;ततस्तु भारते वर्षे प्राप्तोऽहं कर्मवासनाम् ।&lt;br&gt;&#xA;दशवारं सूकरोऽहं व्याघ्रोऽहं शतजन्मसु ॥ १३ ॥&lt;br&gt;&#xA;उष्ट्रोऽहं जन्मशतकं महिषः शतजन्मसु ।&lt;br&gt;&#xA;सर्पोऽहं जन्मसाहस्रं मारितो दुष्टमानवैः ॥ १४ ॥&lt;br&gt;&#xA;एवं वर्षायुतान्ते तु निर्जले विपिने द्विज ।&lt;br&gt;&#xA;राक्षसश्चेदृशो जातो विकरालो महाखलः ॥ १५ ॥&lt;br&gt;&#xA;कस्य शूद्रस्य देहं वै समारुह्य व्रजं गतः ।&lt;br&gt;&#xA;वृन्दावनस्य निकटे यमुना निकटाच्छुभात् ॥ १६ ॥&lt;br&gt;&#xA;समुत्थिता यष्टिहस्ताः श्यामलाः कृष्णपार्षदाः ।&lt;br&gt;&#xA;तैस्ताडितो धर्षितोऽहं व्रजभूमौ पलायितः ॥ १७ ॥&lt;br&gt;&#xA;बुभिक्षितो बहुदिनैस्त्वां खादितुमिहागतः ।&lt;br&gt;&#xA;तावत्त्वया ताडितोऽहं गिरिराजाश्मना मुने ॥ १८ ॥&lt;br&gt;&#xA;श्रीकृष्णकृपया साक्षात्कल्याणं मे बभूव ह ।&lt;br&gt;&#xA;श्रीनारद उवाच -&lt;br&gt;&#xA;एवं प्रवदतस्तस्य गोलोकाच्च महारथः ॥ १९ ॥&lt;br&gt;&#xA;सहस्रादित्यसङ्काशो हयायुतसमन्वितः ॥ २० ॥&lt;br&gt;&#xA;सहस्रचक्रध्वनिभृल्लक्षपार्षदमण्डितः ।&lt;br&gt;&#xA;मञ्जीरकिङ्किणीजालो मनोहरतरो नृप ॥ २१ ॥&lt;br&gt;&#xA;पश्यतस्तस्य विप्रस्य तमानेतुं समागतः ।&lt;br&gt;&#xA;तमागतं रथं दिव्यं नेमतुर्विप्रनिर्जरौ ॥ २२ ॥&lt;br&gt;&#xA;ततः समारुह्य रथं स सिद्धो&lt;br&gt;&#xA;विरञ्जयन्मैथिल मण्डलं दिशाम् ।&lt;br&gt;&#xA;श्रीकृष्णलोकं प्रययौ परात्परं&lt;br&gt;&#xA;निकुञ्जलीलाललितं मनोहरम् ॥ २३ ॥&lt;br&gt;&#xA;विप्रोऽपि तस्मात् पुनरागतो गिरिं&lt;br&gt;&#xA;गोवर्धनं सर्वगिरिन्द्रदैवतम् ।&lt;br&gt;&#xA;प्रदक्षिणीकृत्य पुनः प्रणम्य तं&lt;br&gt;&#xA;ययौ गृहं मैथिल तत्प्रभावित् ॥ २४ ॥&lt;br&gt;&#xA;इदं मया ते कथितं प्रचण्डं&lt;br&gt;&#xA;सुमुक्तिदं श्रीगिरिराजखण्डम् ।&lt;br&gt;&#xA;श्रुत्वा जनः पाप्यपि न प्रचण्डं&lt;br&gt;&#xA;स्वप्नेऽपि पश्येद्यममुग्रदण्डम् ॥ २५ ॥&lt;br&gt;&#xA;यः शृणोतिगिरिराज यशस्यं&lt;br&gt;&#xA;गोपराज नवकेलिरहस्यम् ।&lt;br&gt;&#xA;देवराज इव सोऽत्र समेति&lt;br&gt;&#xA;नन्दराज इव शान्तिममुत्र ॥ २६ ॥&lt;br&gt;&#xA;इति श्रीगर्गसंहितायां गिरिराजखण्डे श्रीनारदबहुलाश्वसंवादे&lt;br&gt;&#xA;गिरिराजप्रभावप्रस्ताववर्णने सिद्धमोक्ष नाम एकादशोऽध्यायः ॥ ११ ॥&lt;br&gt;&#xA;इति श्रीगिरिराजखण्डःसमाप्तः ॥ ३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
  </channel>
</rss>
