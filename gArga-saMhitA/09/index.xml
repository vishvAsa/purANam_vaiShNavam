<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/gArga-saMhitA/09/</link>
    <description>Recent content in &#43;०९ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/gArga-saMhitA/09/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/01/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - प्रथमोऽध्यायः&lt;br&gt;&#xA;द्वारकायां उग्रसेनसभायां व्यासागमनम् -&lt;/p&gt;&#xA;&lt;p&gt;बहुलाश्व उवाच -&lt;br&gt;&#xA;हरेः श्रीकृष्णचन्द्रस्य भक्तिमार्गस्तु यः परः ॥&lt;br&gt;&#xA;तं वदाशु मुने मह्यं येन भक्तो भवाम्यहम् ॥१॥&lt;br&gt;&#xA;श्रीनारद उवाच -&lt;br&gt;&#xA;भक्तिमार्गं वदिष्यामि वेदव्यासमुखाच्छ्रुतम् ॥&lt;br&gt;&#xA;येन प्रसन्नो भवति भगवान् भक्तवत्सलः ॥२॥&lt;br&gt;&#xA;शङ्खं विजित्य कृष्णेन भुजदण्डबलोद्धृतम् ॥&lt;br&gt;&#xA;द्वारावत्यां सभा दिव्या सुधर्मा नाम मैथिल ॥३॥&lt;br&gt;&#xA;यत्र मण्डपदेशस्य वैदूर्यस्तम्भपङ्क्तयः ॥&lt;br&gt;&#xA;राजन्ते कोटिशो राजन् विश्वकर्मविनिर्मिताः ॥४॥&lt;br&gt;&#xA;पद्मरागखचिद्‌भूमौ श्रेण्यो वै विद्रुमाचिताः ॥&lt;br&gt;&#xA;यत्र चित्रवितानानि भ्राजन्ते मौक्तिकालिभिः ॥५॥&lt;br&gt;&#xA;सिंहासनानि कुड्यानि कालमेघतडिद्द्युभिः ॥&lt;br&gt;&#xA;जाम्बूनदसुवर्णानां स्फुरत्कुण्डलकोटिभिः ॥६॥&lt;br&gt;&#xA;बालार्करत्नकेयुरकाञ्चीकङ्कणनूपुरैः ॥&lt;br&gt;&#xA;शतचन्द्रप्रतीकाशाः स्फुरत्कुण्डलमण्डिताः ॥७॥&lt;br&gt;&#xA;गायन्ति यत्र गन्धर्व्यो विद्याधर्यो मुदान्विताः ॥&lt;br&gt;&#xA;नृत्यन्त्यः कलवादित्रैः स्पर्द्धावत्यः परस्परम् ॥८॥&lt;br&gt;&#xA;यस्याश्चतुर्षु कोणेषु देववृक्षैर्मनोरमैः ॥&lt;br&gt;&#xA;नन्दनं सर्वतोभद्रं ध्रौव्यं चैत्ररथं वनम् ॥९॥&lt;br&gt;&#xA;लक्षाणि यत्र राजेन्द्र सरांसि विमलानि च ॥&lt;br&gt;&#xA;सहस्रदलपद्मानि भ्रमरैः सङ्कुलानि च ॥१०॥&lt;br&gt;&#xA;दशयोजनविस्तीर्णा पञ्चयोजनमूर्ध्वगा ॥&lt;br&gt;&#xA;एतादृशी सुधर्माऽऽस्ते पताकाध्वजमण्डिता ॥११॥&lt;br&gt;&#xA;यत्र प्रविष्टः पुरुष आत्मानं मन्यते परम् ॥&lt;br&gt;&#xA;यत्सिंहासनमासाद्य शक्रोऽहमिति मन्यते ॥१२॥&lt;br&gt;&#xA;यद्यत्त्रैलोक्यचातुर्यं तस्य देहे प्रवर्तते ॥&lt;br&gt;&#xA;यावत्तिष्ठेत्तत्र तावदूर्मिषट्कं न चैव हि ॥१३॥&lt;br&gt;&#xA;यावन्तश्च जनास्तत्र प्रविशन्ति नरोत्तम ॥&lt;br&gt;&#xA;स्वप्रभावेण सहसा तावती सा प्रकाशते ॥१४॥&lt;br&gt;&#xA;षट्पञ्चाशत्कोटिसङ्ख्या यादवा यत्र सानुगाः ॥&lt;br&gt;&#xA;तच्चत्वरस्यैकदेशे दृश्यन्ते ते च मैथिल ॥१५॥&lt;br&gt;&#xA;परिपूर्णतमः साक्षाच्छ्रीकृष्णो भगवान्स्वयम् ॥&lt;br&gt;&#xA;यत्रास्ते तस्य राजेन्द्र वर्णनं कः करोति हि ॥१६॥&lt;br&gt;&#xA;अथ तस्यां सुधर्मायां यदुकोटिसमावृतः ॥&lt;br&gt;&#xA;उग्रसेनो गीयमानः सूतमागधवन्दिभिः ॥१७॥&lt;br&gt;&#xA;आकाशादागतः साक्षाद्वेदव्यासो महामुनिः ॥&lt;br&gt;&#xA;पाराशर्यो घनश्यामस्तडित्पिङ्गजटाधरः ॥१८॥&lt;br&gt;&#xA;तं दृष्ट्वा सहसोत्थाय यदुराजः कृताञ्जलिः ॥&lt;br&gt;&#xA;नत्वाऽऽसनं सोपचारं दत्वा तत्सम्मुखोऽभवत् ॥१९॥&lt;br&gt;&#xA;उग्रसेन उवाच -&lt;br&gt;&#xA;अद्य मे सफलं जन्म सफलं गेहमद्य मे ॥&lt;br&gt;&#xA;अद्य मे सफलो धर्मो ब्रह्मंस्त्वय्यागते सति ॥२०॥&lt;br&gt;&#xA;सदानन्देषु कुशलं कृष्णेनेष्टं भवत्सु हि ॥&lt;br&gt;&#xA;वद मे कुशलं देव येन स्वस्थो भवाम्यहम् ॥२१॥&lt;br&gt;&#xA;यत्र यत्र व्रजन्तस्ते त्वादृशाः साधवः प्रभो ॥&lt;br&gt;&#xA;तत्र तत्र भवेत्सिद्धिर्लौकिकी पारलौकिकी ॥२२॥&lt;br&gt;&#xA;यत्र क्षणं स्थिताः सन्तस्तत्र साक्षात्स्वयं हरिः ॥&lt;br&gt;&#xA;किमु लोकगुणा ब्रह्मान्पाराशर्य महामुने ॥२३॥&lt;br&gt;&#xA;मया तु पुण्यं यज्ञो वा किं कृतं पूर्वजन्मनि ॥&lt;br&gt;&#xA;येन वै द्वारकाराज्यं प्राप्तोऽहं मुनिपुङ्गव ॥२४॥&lt;br&gt;&#xA;भवादृशा विप्रमुख्या गृहमायान्ति नित्यशः ॥&lt;br&gt;&#xA;तस्मात्परं हि सुकृतं जाने स्वस्य न संशयः ॥२५॥&lt;br&gt;&#xA;व्यास उवाच -&lt;br&gt;&#xA;धन्योऽसि राजशार्दूल धन्या ते विमला मतिः ॥&lt;br&gt;&#xA;परं कृतं त्वया राजन्सुकृतं पूर्वजन्मनि ॥२६॥&lt;br&gt;&#xA;पुरा त्वं मरुतो राजन् कृत्वा यज्ञं जगज्जितम् ॥&lt;br&gt;&#xA;निष्कारणोऽभूर्मनसा प्रसन्नोऽभूद्धरिस्तदा ॥२७॥&lt;br&gt;&#xA;अनिमित्तेन भावेन प्राप्तं चेदं परं तव ॥&lt;br&gt;&#xA;परिपूर्णतमः साक्षाच्छ्रीकृष्णो भगवान्हरिः ॥२८॥&lt;br&gt;&#xA;असङ्ख्यब्रह्माण्डपतिर्गोलोकेशः परात्परः ॥&lt;br&gt;&#xA;सोऽयं भक्त्या वशीभूतः स्ववशस्तव मन्दिरे ॥२९॥&lt;br&gt;&#xA;अहो भोजपते मुक्तिं ददाति भजतां हरिः ॥&lt;br&gt;&#xA;न कर्हिचिद्‌भक्तियोगं दुर्लभं विद्धि तं नृप ॥३०॥&lt;br&gt;&#xA;इति श्रीगर्गसंहितायां विज्ञानखण्डे श्रीनारदबहुलाश्वसंवादे&lt;br&gt;&#xA;व्यासागमनं नाम प्रथमोऽध्यायः ॥१॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/02/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - द्वितीयोऽध्यायः&lt;br&gt;&#xA;व्यासकृतं लोकगतिवर्णनम् -&lt;/p&gt;&#xA;&lt;p&gt;उग्रसेन उवाच -&lt;br&gt;&#xA;धन्योऽस्म्यनुगृहीतोऽस्मि तव वर्णननिर्वृतः ॥&lt;br&gt;&#xA;हृदुद्‌भूतं च सन्देहं दूरीकर्तुं भवान् क्षमः ॥१॥&lt;br&gt;&#xA;कर्मणां सनिमित्तानां का गतिः किं च लक्षणम् ॥&lt;br&gt;&#xA;कति भेदा हि तेषां वै वद ब्रह्मन् यथा तथा ॥२॥&lt;br&gt;&#xA;व्यास उवाच -&lt;br&gt;&#xA;गुणैः सर्वाणि कर्माणि सनिमित्तानि सन्ति हि ॥&lt;br&gt;&#xA;तान्येव चानिमित्तानि राजन् त्यक्तफलानि हि ॥३॥&lt;br&gt;&#xA;सनिमित्तं च यत्कर्म बन्धनं विद्धि यादव ॥&lt;br&gt;&#xA;अनिमित्तं च यत्कर्म मोक्षदं परमं शुभम् ॥४॥&lt;br&gt;&#xA;सत्वं रजस्तम इति गुणाः प्रकृतिसम्भवाः ॥&lt;br&gt;&#xA;तैर्व्याप्तं हि जगत्सर्वं सर्वार्थमिव विष्णुना ॥५॥&lt;br&gt;&#xA;सत्वे प्रलीनाः स्वर्यान्ति नरलोकं रजोलयाः ॥&lt;br&gt;&#xA;तमोलयास्तु नरकं यान्ति कृष्णं हि निर्गुणाः ॥६॥&lt;br&gt;&#xA;पञ्चाग्नितप्ता अतपन् ये राजन् व्रजवासिनः ॥&lt;br&gt;&#xA;लोकं सप्तऋषीणां तु ते यान्ति गतकल्मषाः ॥७॥&lt;br&gt;&#xA;सन्न्यासाश्रमकर्तारस्त्रिदण्डधृतपाणयः ॥&lt;br&gt;&#xA;जितेन्द्रियमनोधर्माः सत्यलोकं व्रजन्ति हि ॥८॥&lt;br&gt;&#xA;अष्टाङ्गयोगयोगीन्द्रा निर्मला उर्ध्वरेतसः ॥&lt;br&gt;&#xA;जनलोकं महर्लोकं यान्ति ते नात्र संशयः ॥९॥&lt;br&gt;&#xA;यज्ञकर्ता शक्रलोके वसते शाश्वतीः समाः ॥&lt;br&gt;&#xA;दानी चान्द्रमसं लोकं व्रती सौरं व्रजत्यलम् ॥१०॥&lt;br&gt;&#xA;तीर्थयायी चाग्निलोकं सत्यसन्धश्च वारुणम् ॥&lt;br&gt;&#xA;वैष्णवाश्चापि वैकुण्ठं शैवाः शैवं व्रजन्ति हि ॥११॥&lt;br&gt;&#xA;पितॄन् यजन्ति ये नित्यं सुखैश्वर्यप्रजेप्सवः ॥&lt;br&gt;&#xA;दक्षिणेन पथाऽऽर्य्यम्णा पितृलोकं व्रजन्ति ते ॥१२॥&lt;br&gt;&#xA;स्वर्लोकं वै तथा स्मार्ताः पञ्चपूजनसंयुताः ॥&lt;br&gt;&#xA;प्रजापतियजो यान्ति दक्षादींश्च प्रजापतीन् ॥१३॥&lt;br&gt;&#xA;भूतानि यान्ति भूतेज्या यक्षान् यक्षयजस्तथा ॥&lt;br&gt;&#xA;ये यस्य भक्तास्तल्लोकान्यान्ति राजन्न संशयः ॥१४॥&lt;br&gt;&#xA;तथा पापरता राजन्दुःसङ्गवशवर्तिनः ॥&lt;br&gt;&#xA;यमलोकं च ते यान्ति निरयैर्दारुणैर्वृतम् ॥१५॥&lt;br&gt;&#xA;पुनरावर्तिनो लोकाः सर्वे चाब्रह्मलोकतः ॥&lt;br&gt;&#xA;पुनरावर्तिनो लोकान् विद्धि राजन् महामते ॥१६॥&lt;br&gt;&#xA;कर्मणां सनिमित्तानां मार्गमेष गतागतः ॥&lt;br&gt;&#xA;तावत्प्रमोदते स्वर्गे यावत्पुण्यं समाप्यते ॥१७॥&lt;br&gt;&#xA;क्षीणपुण्यः पतत्यर्वागनिच्छन्कालचालितः ॥&lt;br&gt;&#xA;यादवेन्द्र महाबाहो तस्मात्कर्मफलं त्यजेत् ॥१८॥&lt;br&gt;&#xA;भक्तो निष्कारणो भूत्वा ज्ञानवैराग्यसंयुतः ॥&lt;br&gt;&#xA;प्रेमलक्षणया वाचा हरिभक्तजनप्रियः ॥१९॥&lt;br&gt;&#xA;भजेच्छ्रीकृष्णपादाब्जमभयं हंससेवितम् ॥&lt;br&gt;&#xA;योः मृत्युः सर्वलोकानां बलात्संहारकारकः ॥२०॥&lt;br&gt;&#xA;स यत्र भगवद्धाम्नि गतः सन्मृत्युमाप्नुयात् ॥२१॥&lt;br&gt;&#xA;उग्रसेन उवाच -&lt;br&gt;&#xA;सर्वे लोका हि भगवन्पुनरावर्तिनः स्मृताः ॥&lt;br&gt;&#xA;तेभ्यो जातं च वैराग्यं मनसो मे न संशयः ॥२२॥&lt;br&gt;&#xA;श्रीकृष्णधाम परमं यतो नावर्तते गतः ॥&lt;br&gt;&#xA;तल्लोकं वद मे ब्रह्मन् क्व चास्ते सर्वतः परम् ॥२३॥&lt;br&gt;&#xA;श्रीव्यास उवाच -&lt;br&gt;&#xA;ब्रह्माण्डेभ्यो बहिर्द्धाम श्रीकृष्णस्य महात्मनः ॥&lt;br&gt;&#xA;यद्‌गता न निवर्तन्ते तद्‌गोलोकं विदुः परम् ॥२४॥&lt;br&gt;&#xA;ब्रह्माण्डोऽयं जीवसङ्घः पञ्चाशत्कोटियोजनैः ॥&lt;br&gt;&#xA;विस्तृतः परतो द्वाभ्यां शतकोटिविलङ्घितः ॥२५॥&lt;br&gt;&#xA;यदन्तरगतो राजन् लक्ष्यते परमाणुवत् ॥&lt;br&gt;&#xA;तदन्तरगताश्चान्ये कोटिशो ह्यण्डराशयः ॥२६॥&lt;br&gt;&#xA;न तद्‌भासयते सूर्यो न शशाङ्को न पावकः ॥&lt;br&gt;&#xA;कामक्रोधश्च लोभश्च न मोहो यत्र याति च ॥२७॥&lt;br&gt;&#xA;न यत्र शोको न जरा न मृत्युर्नार्तिरेव च ॥&lt;br&gt;&#xA;न प्रधानं न कालश्च विशन्ते च गुणाः कुतः ॥२८॥&lt;br&gt;&#xA;शब्दब्रह्माप्यनिर्वाच्यं तद्वर्णयितुमक्षमः ॥&lt;br&gt;&#xA;श्रीकृष्णतेजःसम्भूतास्तत्र सन्ति च पार्षदाः ॥२९॥&lt;br&gt;&#xA;अकिञ्चनाश्च ये दान्ताः शान्ता वै समचेतसः ॥&lt;br&gt;&#xA;श्रीकृष्णचन्द्रपादाब्जामकरन्दरसालयाः ॥३०॥&lt;br&gt;&#xA;प्रेमलक्षणया भक्त्या सदा निष्कारणाः पराः ॥&lt;br&gt;&#xA;लोकानुल्लङ्घ्य तद्धाम यान्ति रजन्न संशयः ॥३१॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;लोकगतिनिरूपणं नाम द्वितीयोऽध्यायः ॥२॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/03/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - तृतीयोऽध्यायः&lt;br&gt;&#xA;निर्गुणभक्तियोगकथनम् -&lt;/p&gt;&#xA;&lt;p&gt;उग्रसेन उवाच -&lt;br&gt;&#xA;श्रुतं तव मुखाद्ब्रह्मन् गुणकर्मगतिर्मया ॥&lt;br&gt;&#xA;पुनरावर्तिनो लोकास्तथा सन्ति विनिश्चताः ॥१॥&lt;br&gt;&#xA;निष्कारणाद्धरेः साक्षात्सेवनाद्धाम उत्तमम् ॥&lt;br&gt;&#xA;लभते दुर्लभं दिव्यं भक्तानां तच्छ्रुतं मया ॥२॥&lt;br&gt;&#xA;भक्तियोगः कतिविधो वद मे वदतां वर ॥&lt;br&gt;&#xA;येन प्रसन्नो भवति भगवान् भक्तवत्सलः ॥३॥&lt;br&gt;&#xA;श्रीव्यास उवाच -&lt;br&gt;&#xA;द्वारावतीश धन्योऽसि श्रीकृष्णेष्टो हरिप्रियः ॥&lt;br&gt;&#xA;पृच्छसे भक्तियोगं त्वं धन्या ते विमला मतिः ॥४॥&lt;br&gt;&#xA;यं श्रुत्वा निर्मलो भूयाद्‌विश्वघात्यपि पातकी ॥&lt;br&gt;&#xA;तं भक्तियोगं विशदं तुभ्यं वक्ष्यामि यादव ॥५॥&lt;br&gt;&#xA;भक्तियोगो द्विधा राजन् सगुणश्चैव निर्गुणः ॥&lt;br&gt;&#xA;सगुणः स्याद्‌बहुविधो निर्गुणश्चैकलक्षणः ॥६॥&lt;br&gt;&#xA;सगुणः स्याद्‌बहुविधो गुणमार्गेण देहिनाम् ॥&lt;br&gt;&#xA;तैर्गुणैस्त्रिविधा भक्ता भवन्ति शृणु तान्पृथक् ॥७॥&lt;br&gt;&#xA;हिंसा दम्भं च मात्सर्य्यं चाभिसन्धाय भिन्नदृक् ॥&lt;br&gt;&#xA;कुर्याद्‌भावं हरौ क्रोधी तामसः परिकीर्तितः ॥८॥&lt;br&gt;&#xA;यश ऐश्वर्यविषयानभिसन्धाय यत्नतः ॥&lt;br&gt;&#xA;अर्चयेद्यो हरिं राजन् राजसः परिकीर्तितः ॥९॥&lt;br&gt;&#xA;उद्दीश्य कर्मनिर्हारमपृथग्भाव एव हि ॥&lt;br&gt;&#xA;मोक्षार्थं भजते विष्णुं स भक्तः सात्विकः स्मृतः ॥१०॥&lt;br&gt;&#xA;जिज्ञासुरार्तो ज्ञानी च तथाऽर्थार्थी महामते ॥&lt;br&gt;&#xA;चतुर्विधा जना विष्णुं भजन्ते कृतमङ्गलाः ॥११॥&lt;br&gt;&#xA;एवं बहुविधेनापि भक्तियोगेन माधवम् ॥&lt;br&gt;&#xA;भजन्ति सनिमित्तास्ते जनाः सुकृतिनः परे ॥१२॥&lt;br&gt;&#xA;लक्षणं भक्तियोगस्य निर्गुणस्य तथा शृणु ॥&lt;br&gt;&#xA;तद्गुणश्रुतिमात्रेण श्रीकृष्णे पुरुषोत्तमे ॥१३॥&lt;br&gt;&#xA;परिपूर्णतमे साक्षात्सर्वकारणकारणे ॥&lt;br&gt;&#xA;मनोगतिरविच्छिन्ना खण्डिताऽहैतुकी च या ॥१४॥&lt;br&gt;&#xA;यथाब्धावम्भसा गङ्गा सा भक्तिर्निर्गुणा स्मृता ॥&lt;br&gt;&#xA;निर्गुणानां च भक्तानां लक्षणं शृणु मानद ॥१५॥&lt;br&gt;&#xA;सार्वभौमं पारमेष्ठ्यं शक्रधिष्ण्यं तथैव च ॥&lt;br&gt;&#xA;रसाधिपत्यं योगर्द्धिं न वाञ्छन्ति हरेर्जनाः ॥१६॥&lt;br&gt;&#xA;हरिणा दीयमानं वा सालोक्यं यादवेश्वर ॥&lt;br&gt;&#xA;न गृह्णन्ति कदाचित्ते सत्सङ्गानन्दनिर्वृताः ॥१७॥&lt;br&gt;&#xA;सामीप्यं ते न वाञ्छन्ति भगवद्विरहातुराः ॥&lt;br&gt;&#xA;सन्निकृष्टे न तत्प्रेम यथा दूरतरे भवेत् ॥१८॥&lt;br&gt;&#xA;सारुप्यं दीयमानं वा समानत्वाभिमानिनः ॥&lt;br&gt;&#xA;नैरपेक्ष्यान्न वाञ्छन्ति भक्तास्तत्सेवनोत्सुकाः ॥१९॥&lt;br&gt;&#xA;एकत्वं चापि कैवल्यं न वाञ्छन्ति कदाचन ॥&lt;br&gt;&#xA;एवं चेत्तर्हि दासत्वं क्व स्वामित्वं परस्य च ॥२०॥&lt;br&gt;&#xA;निरपेक्षाश्च ये शान्ता निर्वैराः समदर्शिनः ॥&lt;br&gt;&#xA;आकैवल्याल्लोकपदग्रहणं कारणं विदुः ॥२१॥&lt;br&gt;&#xA;नैरपेक्ष्यं महानन्दं निरपेक्षा जनाः हरेः ॥&lt;br&gt;&#xA;जानन्ति हि यथा नासा पुष्पामोदं न चक्षुषी ॥२२॥&lt;br&gt;&#xA;सकामाश्च तदानन्दं जानन्ति हि कथञ्चन ॥&lt;br&gt;&#xA;रसकर्ता तथा हस्तो रसस्वादं न वेत्ति हि ॥२३॥&lt;br&gt;&#xA;तस्माद्राजन्भक्तियोगं विद्धि चात्यन्तिकं पदम् ॥&lt;br&gt;&#xA;भक्तानां निरपेक्षाणां पद्धतिं कथयामि ते ॥२४॥&lt;br&gt;&#xA;स्मरणं किर्तनं विष्णोः श्रवणं पादसेवनम् ॥&lt;br&gt;&#xA;अर्चनं वन्दनं दास्यं सख्यमात्मनिवेदनम् ॥२५॥&lt;br&gt;&#xA;कुर्वन्ति सततं राजन् भक्तिं ये प्रेमलक्षणाम् ॥&lt;br&gt;&#xA;ते भक्ता दुर्लभा भूमौ भगवद्‌भावभावनाः ॥२६॥&lt;br&gt;&#xA;कुर्वन्तो महतोपेक्षां दयां हीनेषु सर्वतः ॥&lt;br&gt;&#xA;समानेषु तथा मैत्रीं सर्वभूतदयापराः ॥२७॥&lt;br&gt;&#xA;कृष्णपादाब्जमधुपाः कृष्णदर्शनलालसाः ॥&lt;br&gt;&#xA;कृष्णं स्मरन्ति प्राणेशं यथा प्रोषितभर्तृकाः ॥२८॥&lt;br&gt;&#xA;श्रीकृष्णस्मरणाद्येषां रोमहर्षः प्रजायते ॥&lt;br&gt;&#xA;आनन्दाश्रुकलाश्चैव वैवर्ण्यं तु क्वचिद्‌भवेत् ॥२९॥&lt;br&gt;&#xA;श्रीकृष्ण गोविन्द हरे ब्रुवन्तः श्लक्ष्णया गिरा ॥&lt;br&gt;&#xA;अहर्निशं हरौ लग्नास्ते हि भागवतोत्तमाः ॥३०॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;निर्गुणभक्तियोगवर्णनं नाम तृतीयोऽध्यायः ॥३॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/04/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - चतुर्थोऽध्यायः&lt;br&gt;&#xA;भक्तिमाहात्म्यम् -&lt;/p&gt;&#xA;&lt;p&gt;श्रीव्यास उवाच -&lt;br&gt;&#xA;खे वायौ सलिले वह्नौ मह्यां ज्योतिर्गणेषु च ॥&lt;br&gt;&#xA;श्रीकृष्णदेवं पश्यन्तो हर्षिताश्च पुनः पुनः ॥१॥&lt;br&gt;&#xA;श्रीकृष्णो राधिकानाथः कोटिकन्दर्पमोहनः ॥&lt;br&gt;&#xA;तन्नेत्रगोचरो याति ब्रुवञ्छ्रीनन्दनन्दनः ॥२॥&lt;br&gt;&#xA;सदानन्दं च ते दृष्ट्वा प्रहसन्ति प्रहर्षिताः ॥&lt;br&gt;&#xA;क्वचिद्‌वदन्ति धावन्ति नन्दन्ति च क्वचित्तथा ॥३॥&lt;br&gt;&#xA;क्वचिद्‌गायन्ति नृत्यन्ति क्वचित्तूष्णीं भवन्ति च ॥&lt;br&gt;&#xA;कृष्णचन्द्रस्वरूपास्ते कृतार्था वैष्णवोत्तमाः ॥४॥&lt;br&gt;&#xA;तेषां दर्शनमात्रेण नरो याति कृतार्थताम् ॥&lt;br&gt;&#xA;न कालो न यमस्तेषां दण्डं दातुं न च क्षमः ॥५॥&lt;br&gt;&#xA;गदा कौमोदकी वामे दक्षीणे च सुदर्शनम् ॥&lt;br&gt;&#xA;अग्रे शार्ङ्गधनुः पश्चात्पाञ्चजन्यो घनस्वनः ॥६॥&lt;br&gt;&#xA;नन्दकश्च महाखड्गः शतचन्द्रेषवः शिताः ॥&lt;br&gt;&#xA;एतान्यायुधमुख्यानि तांश्च रक्षन्त्यहर्निशम् ॥७॥&lt;br&gt;&#xA;तथोपरि महापद्मं छायां कर्तुं पुनः पुनः ॥&lt;br&gt;&#xA;गरुडः पक्षवातेन श्रमहर्ता सतामपि ॥८॥&lt;br&gt;&#xA;यत्र यत्र गताः सन्तस्तत्र तत्र स्वयं हरिः ॥&lt;br&gt;&#xA;तीर्थीकुर्वन् भूमिभागं श्रीमत्पादाब्जरेणुभिः ॥९॥&lt;br&gt;&#xA;क्षणं यत्र स्थिताः सन्तस्तत्र तीर्थानि सन्ति हि ॥&lt;br&gt;&#xA;तत्र कोऽपि मृतः पापी याति विष्णोः परं पदम् ॥१०॥&lt;br&gt;&#xA;दूरात्सम्प्रेक्ष्य कृष्णेष्टा नाधयो व्याधयस्तथा ॥&lt;br&gt;&#xA;भूतप्रेतपिशाचाश्च पलायन्ते दिशो दश ॥११॥&lt;br&gt;&#xA;नद्यो नदाः पर्वताश्च समुद्राश्च तथापरे ॥&lt;br&gt;&#xA;मार्गं ददुश्च साधुभ्योऽनपेक्षेभ्यः समन्ततः ॥१२॥&lt;br&gt;&#xA;साधूनां ज्ञाननिष्ठानां विरक्तानां महात्मनाम् ॥&lt;br&gt;&#xA;अजातशत्रूणां तेषां दुर्लभं पुण्यवर्जितैः ॥१३॥&lt;br&gt;&#xA;यस्मिन्कुले कृष्णभक्तो जायते ब्रह्मलक्षणम् ॥&lt;br&gt;&#xA;तत्कुलं विमलं विद्धि मलीमसमपि स्वतः ॥१४॥&lt;br&gt;&#xA;राजन् श्रीकृष्णभक्तस्तु पितॄन्दश कुलोद्‌भवान् ॥&lt;br&gt;&#xA;प्रियापक्षेऽपि दश च मातृपक्षे तथा दश ॥१५॥&lt;br&gt;&#xA;पुरुषानुद्धरेद्‌राजन्निरयात्पापबन्धनात् ॥&lt;br&gt;&#xA;साधुसम्बन्धिनश्चान्ये भृत्या दासाः सुहृज्जनाः ॥१६॥&lt;br&gt;&#xA;शत्रवो भारवाहश्च तद्‌गृहे पक्षिणस्तथा ॥&lt;br&gt;&#xA;पिपीलिकाश्च मशकास्तथा कीटपतङ्गकाः ॥१७॥&lt;br&gt;&#xA;अब्रह्मण्येऽकृष्णसारे सौवीरे कीकटे तथा ॥&lt;br&gt;&#xA;म्लेच्छदेशेऽपि देवेश भक्तो लोकान्पुनाति हि ॥१८॥&lt;br&gt;&#xA;साङ्ख्ययोगं विना राजंस्तीर्थधर्ममखैर्विना ॥&lt;br&gt;&#xA;साधुसंसर्गिनस्तेऽपि प्रयान्ति हरिमन्दिरे ॥१९॥&lt;br&gt;&#xA;इत्थं श्रीकृष्णभक्तानां माहात्म्यं कथितं मया ॥&lt;br&gt;&#xA;चतुःपदार्थदं नॄणां किं भूयः श्रोतुमिच्छसि ॥२०॥&lt;br&gt;&#xA;उग्रसेन उवाच -&lt;br&gt;&#xA;परिपूर्णतमे साक्षाच्छ्रीकृष्णे परमात्मनि ॥&lt;br&gt;&#xA;दन्तवक्त्रस्य दुष्टस्य ज्योतिर्लीनं बभूव ह ॥२१॥&lt;br&gt;&#xA;अहो महदिदं चित्रं सायूज्यं महतामपि ॥&lt;br&gt;&#xA;योग्यं स्याद्विप्रमुख्येन्द्र कथं चान्येन शत्रुणा ॥२२॥&lt;br&gt;&#xA;श्रीव्यास उवाच -&lt;br&gt;&#xA;ममाहमिति वैषम्यं भूतानां त्रिगुणात्मनाम् ॥&lt;br&gt;&#xA;क्रोधाद्यैर्वर्तते राजन्न हरौ परमात्मनि ॥२३॥&lt;br&gt;&#xA;हरौ केनापि भावेन मनो लग्नं करोति यः ॥&lt;br&gt;&#xA;याति तद्‌रूपतां सोऽपि भृङ्गिणः कीटको यथा ॥२४॥&lt;br&gt;&#xA;स्नेहं कामं भयं क्रोधमैक्यं सौहृदमेव च ॥&lt;br&gt;&#xA;कृत्वा तन्मयतां यान्ति साङ्ख्ययोगं विना जनाः ॥२५॥&lt;br&gt;&#xA;स्नेहान्नन्दयशोदाद्या वसुदेवादयोऽपरे ॥&lt;br&gt;&#xA;कालाद्‌गोप्यो हरिं प्राप्ता न तु ब्रह्मतया नृप ॥२६॥&lt;br&gt;&#xA;तद्‌रूपगुणमाधुर्यभावसंलग्नमानसाः ॥&lt;br&gt;&#xA;भयात्कंसस्तव सुतस्तत्सायूज्यं जगाम ह ॥२७॥&lt;br&gt;&#xA;क्रोधादयं दन्तवक्त्रः शिशुपालादयोऽपरे ॥&lt;br&gt;&#xA;ऐक्याच्च यादवा यूयं सौहृदाच्च वयं तथा ॥२८॥&lt;br&gt;&#xA;तस्मात्केनाप्युपायेन मनः कृष्णे निवेशयेत् ॥&lt;br&gt;&#xA;अहर्निशं हि स्मरणं भवेच्छत्रोर्न कर्हिचित् ॥२९॥&lt;br&gt;&#xA;शत्रुभावं हरौ तस्मात्कुर्वन्ति दनुजादयः ॥३०॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;भक्तिमाहात्म्यं नाम चतुर्थोऽध्यायः ॥४॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/05/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - पञ्चमोऽध्यायः&lt;br&gt;&#xA;भक्त्युत्कर्षम् -&lt;/p&gt;&#xA;&lt;p&gt;श्रीवेदव्यास उवाच -&lt;br&gt;&#xA;वत्साघधेनुकबकीबककेशिकाला-&lt;br&gt;&#xA;रिष्टप्रलम्ब-कपिबल्वल-शङ्खशाल्वाः ॥&lt;br&gt;&#xA;वैरेण यं किमुत भक्तियुता नरेन्द्र&lt;br&gt;&#xA;प्रापुः परं प्रकृतिपूरुषयोः पुमांसम् ॥१॥&lt;br&gt;&#xA;पूर्वासुरावतिबलौ मधुकैटभाख्यौ&lt;br&gt;&#xA;स्वर्णाक्षहेमकशिपू च तथापरौ च ॥&lt;br&gt;&#xA;वैरं विधाय नृप रावणकुम्भकर्णौ&lt;br&gt;&#xA;विष्णोः किलापतुरलं परमं पदं हि ॥२॥&lt;br&gt;&#xA;के के न विष्णूपदमागतवन्त आदौ&lt;br&gt;&#xA;प्रह्लाद-बाण-बलि-यक्षविभीषणाद्याः ॥&lt;br&gt;&#xA;सत्सङ्गसङ्गनिरता बहुमानपात्र-&lt;br&gt;&#xA;श्रीमत्पदाब्ज-मकरन्दरजोविलुब्धाः ॥३॥&lt;br&gt;&#xA;देवर्षिगीष्पतिवसिष्ठ-पराशराद्याः&lt;br&gt;&#xA;साङ्ख्यायनासितशुकाः सनकादयश्च ॥&lt;br&gt;&#xA;निष्कारणा भुवि चरन्त्यरविन्दनेत्र-&lt;br&gt;&#xA;पादारविन्दमकरन्द-मिलिन्दमुख्याः ॥४॥&lt;br&gt;&#xA;यत्युत्कालाङ्ग-भरतार्जुनमैथिलाश्च&lt;br&gt;&#xA;गाधिप्रियव्रत-यदुप्रमुखाम्बरीषा ॥&lt;br&gt;&#xA;निष्कारणाः परमहंसवराश्चारन्ति&lt;br&gt;&#xA;श्रीकृष्णचन्द्रचरितामृतपानमत्ताः ॥५॥&lt;br&gt;&#xA;मन्दोदरी च शबरी च मतङ्गशिष्या-&lt;br&gt;&#xA;स्तारा तथात्रिवनिता निपुणा त्वहल्या ॥&lt;br&gt;&#xA;कुन्ती तथा द्रुपदराजसुता सुभक्ता&lt;br&gt;&#xA;एताः परं परमहंससमाः प्रसिद्धाः ॥६॥&lt;br&gt;&#xA;सुग्रीववालिसुतवातसुतर्क्षराज-&lt;br&gt;&#xA;नागारिगृध्रवरकाकभुशुण्डिमुख्याः ॥&lt;br&gt;&#xA;कुब्जादिवायक-सुदामगुहादायोऽन्ये&lt;br&gt;&#xA;तत्सङ्गमेत्य हरिभक्तवरा बभूवुः ॥७॥&lt;br&gt;&#xA;कृष्णं न रोधयति धर्म तपो न योगः&lt;br&gt;&#xA;साङ्ख्यं न यज्ञ उत तीर्थयमव्रतानि ॥&lt;br&gt;&#xA;छन्दांसि पूर्तनियमावथ दक्षिणा च&lt;br&gt;&#xA;नेष्टं न दानमथ भक्तिमृते न कश्चित् ॥८॥&lt;br&gt;&#xA;यज्ञव्रताध्ययन-तीर्थतपोनियोगै-&lt;br&gt;&#xA;रिष्टस्वधर्मनियमादिक-साङ्ख्ययोगैः ॥&lt;br&gt;&#xA;यत्प्राप्यते तदखिलं भवतीह भक्त्या&lt;br&gt;&#xA;भक्तेःपदं हि कर्हिचिन्न भवेत्किलैभिः ॥९॥&lt;br&gt;&#xA;उद्धारिणी यमपुरस्य च विश्वरूपा-&lt;br&gt;&#xA;दुत्तारिणी भवमहार्णववारिवेगात् ॥&lt;br&gt;&#xA;संहारिणी विषयसञ्चितकर्मणा च&lt;br&gt;&#xA;सत्कारिणी हरिपदस्य परात्परस्य ॥१०॥&lt;br&gt;&#xA;श्रीकृष्णदर्शन-रसोत्सुकभावराज-&lt;br&gt;&#xA;दुद्यद्‌वसन्तपरमोत्सवपञ्चमीयम् ॥&lt;br&gt;&#xA;दिव्या लतातिफल-पल्लवभारनम्रा&lt;br&gt;&#xA;संराजते हि सततं कुसुमाकरस्य ॥११॥&lt;br&gt;&#xA;सम्मोहकालघनमध्य-तडित्स्फुरन्ती&lt;br&gt;&#xA;शास्त्रार्थदर्शवचसां पददीपिकेयम् ॥&lt;br&gt;&#xA;दीपावलिर्विजयते जयकार्तिकस्य&lt;br&gt;&#xA;जेतुं गुणान् विजयिनो दशमी जयस्य ॥१२॥&lt;br&gt;&#xA;साङ्ख्यं च योग इति पार्श्वगते हि दण्डे&lt;br&gt;&#xA;कीलानि चात्र शतशो गुणभावभेदाः ॥&lt;br&gt;&#xA;अस्या क्रमान्नवकथाश्रवणादयश्च&lt;br&gt;&#xA;श्रेणीयमस्ति सरला भगवत्पदस्य ॥१३॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;भक्त्युत्कर्षवर्णनं नाम पञ्चमोऽध्यायः ॥५॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/06/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - षष्ठऽध्यायः&lt;br&gt;&#xA;हरिमन्दिरप्रतिष्ठावर्णनम् -&lt;/p&gt;&#xA;&lt;p&gt;उग्रसेन उवाच -&lt;br&gt;&#xA;कर्मग्रहो गृहस्थोऽयं श्रीकृष्णस्य महात्मनः ॥&lt;br&gt;&#xA;सेवां वै केन विधिना कुर्यात्तद्ब्रूहि मे मुने ॥१॥&lt;br&gt;&#xA;भक्त्यङ्कुरो यस्य नास्ति वास्ति तस्य न वर्द्धते ॥&lt;br&gt;&#xA;तस्य केन प्रकारेण प्रसन्नः स्याद्धरिः स्वयम् ॥२॥&lt;br&gt;&#xA;श्रीव्यास उवाच -&lt;br&gt;&#xA;यदि भक्त्यङ्कुरो न स्यात्सत्सङ्गेन स जायते ॥&lt;br&gt;&#xA;बलाद्विवर्द्धते तस्मात्सतां सङ्गं समाचरेत् ॥३॥&lt;br&gt;&#xA;कृष्णसेवाविधिं तुभ्यं वक्ष्यामि सुलभं परम् ॥&lt;br&gt;&#xA;यया गृहस्थोऽयं शीघ्रं श्रीकृष्णं प्राप्नुयान्नृप ॥४॥&lt;br&gt;&#xA;आचार्य्यं कुलसम्भूतं श्रीकृष्णध्यानतत्परम् ॥&lt;br&gt;&#xA;एतादृशं गुरुं कृत्वा सिद्धो भवति मानवः ॥५॥&lt;br&gt;&#xA;गुरोः सेवाविधिं शिक्षेच्छ्रीकृष्णस्य महात्मनः ॥६॥&lt;br&gt;&#xA;विष्णुदीक्षाविहीनस्य सर्वं भवति निष्फलम् ॥&lt;br&gt;&#xA;निर्गुरोर्दर्शनं कृत्त्वा हतपुण्यो भवेन्नरः ॥७॥&lt;br&gt;&#xA;उत्तराभिमुखं शश्वत्कारयेद्धरिमन्दिरम् ॥&lt;br&gt;&#xA;तत्र सिंहासनं प्रोच्यं सपीठं कुम्भमण्डितम् ॥८॥&lt;br&gt;&#xA;सच्चिदानन्द नाम स्यात्सोपानत्रयभूषितम् ॥&lt;br&gt;&#xA;महार्हवस्त्रैराच्छन्नं तत्र तुल्यासनं मृदु ॥९॥&lt;br&gt;&#xA;पार्श्वोपबर्हणयुतं स्फुरद्धेमाम्बरावृतम् ॥&lt;br&gt;&#xA;नानाचित्रयुतैः कुड्यैरन्तःपटसमन्वितैः ॥१०॥&lt;br&gt;&#xA;सर्वतोमण्डलैस्तद्वत्तोरणैः समलङ्कृतम् ॥&lt;br&gt;&#xA;गवाक्षवारियन्त्राढ्यं चतुःशालसुजालकैः ॥११॥&lt;br&gt;&#xA;राजतप्राङ्गणो देशः सभामण्डपमण्डितः ॥&lt;br&gt;&#xA;तत्र प्राङ्गणमध्ये तु तुलसीमन्दीरं शुभम् ॥१२॥&lt;br&gt;&#xA;मन्दिरस्य बहिर्द्वारि कारयेद्दीपिकाद्वयम् ॥&lt;br&gt;&#xA;तथा वै कृत्रिमं राजन् सिंहद्वयमधिष्ठितम् ॥१३॥&lt;br&gt;&#xA;सुवर्णशिखरस्याधश्चक्रं च शिखरोपरि ॥&lt;br&gt;&#xA;द्वारेऽपि हरिनामानि प्रालेख्यानि शुभानि च ॥१४॥&lt;br&gt;&#xA;शङ्खं पद्मं गदां शार्ङ्गमालेख्यं भित्तिपार्श्वयोः ॥&lt;br&gt;&#xA;इषुधी च तथा बाणः सव्ये दक्षिण एव च ॥१५॥&lt;br&gt;&#xA;तथा मन्दिरपृष्ठे वै शतचन्द्रं च नन्दकम् ॥&lt;br&gt;&#xA;हलं च मुसलं चैव लेखनीयं प्रयत्नतः ॥१६॥&lt;br&gt;&#xA;सिंहासनस्य पृष्ठे तु गोप्यो गावस्तथैव च ॥&lt;br&gt;&#xA;गोपालास्तत्र सोपाने कपाटे विजयो जयः ॥१७॥&lt;br&gt;&#xA;देहल्यां कल्पवृक्षश्च स्तम्भेषु च लतां शुभाम् ॥&lt;br&gt;&#xA;यत्र तत्र च कुड्येषु श्रीगङ्गा पापहारिणी ॥१८॥&lt;br&gt;&#xA;वृन्दावनं गोवर्धनं यमुनापुलिनानि च ॥&lt;br&gt;&#xA;तथा वै चीरहरणमालेख्यं रासमण्डलम् ॥१९॥&lt;br&gt;&#xA;चित्रकूटः पञ्चवटी लेखनीयं प्रयत्नतः ॥&lt;br&gt;&#xA;रामरावणयोर्युद्धं जानकीहरणं विना ॥२०॥&lt;br&gt;&#xA;दशावतारचित्राणि नरनारायणाश्रमः ॥&lt;br&gt;&#xA;सप्तपुर्य्यस्त्रयो ग्रामा नवारण्यं नवोपराः ॥२१॥&lt;br&gt;&#xA;एवं लिखित्वा चित्राणि मन्दिरं कारयेद्बुधः ॥&lt;br&gt;&#xA;वंशीभावोद्यतकरं वक्रीभूताङ्घ्रिदक्षिणम् ॥२२॥&lt;br&gt;&#xA;किशोराकृति कृष्णस्य रूपं सेव्यतमं स्मृतम् ॥&lt;br&gt;&#xA;तत्प्रतिष्ठां विधायाशु गुरुहस्तेन मन्दिरे ॥२३॥&lt;br&gt;&#xA;भक्तः परमया भक्त्या स्थापयेत्तत्परो भवेत् ॥&lt;br&gt;&#xA;तत्प्रसादे च रसनां घ्राणं च तुलसीदले ॥&lt;br&gt;&#xA;न्यसेत्कर्णौ तत्कथायामेवं सेवापरो भवेत् ॥२४॥&lt;br&gt;&#xA;अहर्निशं कृष्णसेवां यः करोति च भाववित् ॥&lt;br&gt;&#xA;तं प्रेमलक्षणं भक्तं विदुर्भागवतोत्तमाः ॥२५॥&lt;br&gt;&#xA;अश्वमेधसहस्राणि राजसूयशतानि च ॥&lt;br&gt;&#xA;राजन् श्रीकृष्णसेवायाः कलां नार्हन्ति षोडशीम् ॥२६॥&lt;br&gt;&#xA;श्रीकृष्णदेशिकस्यापि यः कुर्याद्दर्शनं नरः ॥&lt;br&gt;&#xA;कोटिजन्मकृतैः पापैर्मुच्यते नात्र संशयः ॥२७॥&lt;br&gt;&#xA;देहान्ते तं समानेतुं श्यामसुन्दरविग्रहाः ॥&lt;br&gt;&#xA;रथं नीत्वा प्रधावन्ति गोलोकात्कृष्णपार्षदाः ॥२८॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;हरिमन्दिरप्रतिष्ठावर्णनं नाम षष्ठोऽध्यायः ॥६॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/07/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - सप्तमोऽध्यायः&lt;br&gt;&#xA;राजससेवाकथनम् -&lt;/p&gt;&#xA;&lt;p&gt;श्रीवेदव्यास उवाच -&lt;br&gt;&#xA;ब्राह्मे मुहूर्ते चोत्थाय कशिपोश्च मुदा नृप ॥&lt;br&gt;&#xA;गुरोर्नाम च गोविन्दनामानि प्रवदन्मुहुः ॥१॥&lt;br&gt;&#xA;भूमिं नत्वा न्यसेत्पादं जलं स्पृष्ट्वा हरेर्जनः ॥&lt;br&gt;&#xA;उपविश्यासने शीघ्रं सकामो यो यथासुखम् ॥२॥&lt;br&gt;&#xA;हस्तावुत्सङ्ग आधाय श्वासजित्प्राणमास्थितः ॥&lt;br&gt;&#xA;ज्ञानमुद्राधरं शान्तं श्रीगुरुं स्वस्तिकासनम् ॥३॥&lt;br&gt;&#xA;ध्यात्वा कृष्णं परं ध्यायेद्‌भक्त एकाग्रमानसः ॥&lt;br&gt;&#xA;किशोरं श्यामलं हृद्यं वंशीवेत्रविभूषितम् ॥४॥&lt;br&gt;&#xA;एवं कृत्वा हरेर्ध्यानं पुनर्गच्छेद्‌बहिःस्थलम् ॥&lt;br&gt;&#xA;तच्छौचं शृणु राजेन्द्र गृहस्थस्य यथातथम् ॥५॥&lt;br&gt;&#xA;अश्वक्रान्तेति मन्त्रेण मृत्स्नया च जलेन च ॥&lt;br&gt;&#xA;एका लिङ्गे गुदे तिस्रस्तथा वामकरे दश ॥६॥&lt;br&gt;&#xA;एतच्चतुर्गुणं प्रोक्तं यतीनां हरिसेविनाम् ॥&lt;br&gt;&#xA;तदर्धं रोगिपान्थानां स्त्रीशूद्राणां तदर्धकम् ॥८॥&lt;br&gt;&#xA;शौचकर्मविहीनस्य सकला निष्फलाः क्रियाः ॥&lt;br&gt;&#xA;मुखशुद्धिविहीनस्य मन्त्रा न फलदाः स्मृताः ॥९॥&lt;br&gt;&#xA;आयुर्बलं यशो वर्चः प्रजाः पशुवसूनि च ॥&lt;br&gt;&#xA;ब्रह्मप्रज्ञां च मेधां च त्वन्नो देहि वनस्पते ॥१०॥&lt;br&gt;&#xA;इति मन्त्रं समुच्चार्य कुर्याद्वै दन्तधावनम् ॥&lt;br&gt;&#xA;हरितहर्यमन्त्रेण सूर्यं नत्वा कृताञ्जलिः ॥११॥&lt;br&gt;&#xA;प्रणमेद्धरिभक्तांश्च प्रह्लादादीन्समाहितः ॥&lt;br&gt;&#xA;तुलसीमृत्तिकां नीत्वा ततः स्नानं समाचरेत् ॥१२॥&lt;br&gt;&#xA;पठितव्यं प्रयत्नेन श्रीगङ्गायमुनाष्टकम् ॥&lt;br&gt;&#xA;अयोध्या मथुरा माया काशी काञ्ची अवन्तिका ॥१३॥&lt;br&gt;&#xA;पुरी द्वारावती चैव सप्तैता मोक्षदायिकाः ॥&lt;br&gt;&#xA;शालिग्रामो महायोगे शम्भलो हरिमन्दिरे ॥१४॥&lt;br&gt;&#xA;नन्दिग्रामः कौशले तु त्रयो ग्रामाः प्रकीर्तिताः ॥&lt;br&gt;&#xA;दण्डकं सैधवारण्यं जम्बुमार्गं च पुष्कलम् ॥१५॥&lt;br&gt;&#xA;उत्पलावर्तमारण्यं नैमिषं कुरुजाङ्गलम् ॥&lt;br&gt;&#xA;अर्बुदं हेमवन्तं च नवारण्यानि वै विदुः ॥१६॥&lt;br&gt;&#xA;एतानि तीर्थनामानि समुच्चार्य पुनः पुनः ॥&lt;br&gt;&#xA;इत्थं स्नात्वा ततो बिभ्रदम्बरं क्षौममुत्तमम् ॥१७॥&lt;br&gt;&#xA;द्वादशांस्तिलकान् बिभ्रदष्टमुद्राधरः परः ॥&lt;br&gt;&#xA;कृतसन्ध्यः शुचिर्मौनी गत्वा श्रीकृष्णमन्दिरम् ॥१८॥&lt;br&gt;&#xA;घण्टावाद्यं जयारावं तलशब्दं विधाय च ॥&lt;br&gt;&#xA;उत्तष्ठोत्तिष्ठ गोविन्द योगनिद्रां विहाय च ॥१९॥&lt;br&gt;&#xA;उक्त्वापीमां स्मृतिं राजन् भक्त उत्थापयेद्धरिम् ॥&lt;br&gt;&#xA;मङ्गलार्तिं समादाय भ्रामयंस्तन्मुखोपरि ॥२०॥&lt;br&gt;&#xA;निवेद्य बहुपक्वान्नं नत्वा नत्वा पुनः पुनः ॥&lt;br&gt;&#xA;ततः स्नानं कारयित्वा देशकालप्रभाववित् ॥२१॥&lt;br&gt;&#xA;शृङ्गारं भाववित्कृत्वा वस्त्रभूषणमङ्गलैः ॥&lt;br&gt;&#xA;आर्तिक्यं तु ततः कृत्वा भोज्यान्नं च विधाय च ॥२२॥&lt;br&gt;&#xA;ततो धृत्वा महाभोगं नानारसमयं परम् ॥&lt;br&gt;&#xA;महाभोगार्तिकं कृत्वा कारयेच्छयनं हरेः ॥२३॥&lt;br&gt;&#xA;ततः प्रसादं परमं तुलसीगन्धमिश्रितम् ॥&lt;br&gt;&#xA;भुञ्जीत यो हरेर्नित्यं स कृतार्थो न संशयः ॥२४॥&lt;br&gt;&#xA;राजभोगार्तिकं कृत्वा कारयेच्छयनं हरेः ॥&lt;br&gt;&#xA;शङ्खनादेन विधिवद्‌भोगं धृत्वा यथाविधि ॥२५॥&lt;br&gt;&#xA;ततः सन्ध्यार्तिकं कृत्वा दुग्धादीन्विनिवेद्य च ॥&lt;br&gt;&#xA;ततः प्रदोषसमये पुनरार्तिकमाचरेत् ॥२६॥&lt;br&gt;&#xA;धृत्वा भोगं परं मिष्टं कारयेच्छयनं हरेः ॥&lt;br&gt;&#xA;राजसी चैव राजेन्द्र रजसेवेयमस्ति वै ॥२७॥&lt;br&gt;&#xA;सर्वं श्रीकृष्णचण्द्रस्य सेवासंलग्नमानसः ॥&lt;br&gt;&#xA;तारयित्वा कुलशतं याति चात्यन्तिकं पदम् ॥२८॥&lt;br&gt;&#xA;जन्माष्टमी च कृष्णस्य श्रीरामनवमी तथा ॥&lt;br&gt;&#xA;राधाष्टम्यन्नकूटं च द्वादशी वामनस्य च ॥२९॥&lt;br&gt;&#xA;चतुर्दशी नृसिंहस्य तथानन्तचतुर्दशी ॥&lt;br&gt;&#xA;एषु कालेषु कृष्णस्य महापूजां समाचरेत् ॥३०॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;राजससेवावर्णनं नाम सप्तमोऽध्यायः ॥७॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/08/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - अष्टमोऽध्यायः&lt;br&gt;&#xA;महापूजाविधिवर्णनम् -&lt;/p&gt;&#xA;&lt;p&gt;श्रीव्यास उवाच -&lt;br&gt;&#xA;अथ स्नात्वा च कृत्वा च नित्यनैमित्तिकीं क्रियाम् ॥&lt;br&gt;&#xA;पञ्चवर्णसमायुक्तं शुद्धे स्थण्डिलमण्डले ॥१॥&lt;br&gt;&#xA;द्वात्रिंशद्दलसंयुक्तं कार्णिकाकेसरोज्ज्वलम् ॥&lt;br&gt;&#xA;विधाय कमलं स्थाप्य विधिवद्वेदसूक्तिभिः ॥२॥&lt;br&gt;&#xA;कर्णिकायां न्यसेद्‌राजन्हरेः सिंहासनं शुभम् ॥&lt;br&gt;&#xA;तत्र राधां रमां स्थाप्य भूदेवीं विरजां तथा ॥३॥&lt;br&gt;&#xA;तन्मध्ये स्थापयेत्साक्षाच्छ्रीकृष्णं पुरुषोत्तमम् ॥&lt;br&gt;&#xA;तथाष्टदलमध्ये तु राधिकाष्टसखीः शुभाः ॥४॥&lt;br&gt;&#xA;ततोऽष्टदलमध्ये तु श्रीकृष्णस्य तथा सखीन् ॥&lt;br&gt;&#xA;तथा षोडशपर्णेषु सखीनां च द्वयं द्वयम् ॥५॥&lt;br&gt;&#xA;कमलस्य च पार्श्वेषु शङ्खं चक्रं गदां तथा ॥&lt;br&gt;&#xA;पद्मं च नन्दकं शार्ङ्गं बाणांश्च मुसलं हलम् ॥६॥&lt;br&gt;&#xA;कौस्तुभं वनमालां च श्रीवत्सं नीलमम्बरम् ॥&lt;br&gt;&#xA;पीताम्बरं तथा वंशीं वेत्रं च स्थापयेद्बुधः ॥७॥&lt;br&gt;&#xA;ततः पार्श्वेषु तालाङ्कं गरुडाङ्कं रथं तथा ॥&lt;br&gt;&#xA;सुमतिं दारुकं सूतं गरुडं कुमुदं तथा ॥८॥&lt;br&gt;&#xA;चण्डं चैव प्रचण्डं च बलं चैव महाबलम् ॥&lt;br&gt;&#xA;कुमुदाक्षं बलं चैव स्थापयेद्यत्नतः सुधीः ॥९॥&lt;br&gt;&#xA;तथा दिक्षु च दिक्पालान्संस्थाप्य च पृथक् पृथक् ॥&lt;br&gt;&#xA;विष्वक्सेनं शिवं मां च विधिं दुर्गां विनायकम् ॥१०॥&lt;br&gt;&#xA;नवग्रहांश्च वरुणं तथा षोडश मातृकाः ॥&lt;br&gt;&#xA;तत्पद्माग्रे वीतिहोत्रं स्थण्डिले स्थापयेद्बुधः ॥११॥&lt;br&gt;&#xA;आवाहनमासनं च पाद्यमर्घ्यं विशेषतः ॥&lt;br&gt;&#xA;स्नानं च मधुपर्कं च धूपं दीपं तथैव च ॥१२॥&lt;br&gt;&#xA;यज्ञोपवीतं वस्त्रं च भूषणं गन्धमेव च ॥&lt;br&gt;&#xA;पुष्पं तथाक्षतांश्चैव नैवेद्यं च मनोहरम् ॥१३॥&lt;br&gt;&#xA;आचमनं प्रदातव्यं ताम्बूलं दक्षिणां तथा ॥&lt;br&gt;&#xA;प्रदक्षिणां प्रार्थनां च तथा नीराजनं स्मृतम् ॥१४॥&lt;br&gt;&#xA;नमस्कारं ततः कुर्यात्कर्मणा च पृथक् पृथक् ॥&lt;br&gt;&#xA;आवाहने तु पुष्पाणि आसने तु कुशद्वयम् ॥&lt;br&gt;&#xA;पाद्ये श्यामां च दूर्वां च विष्णुक्रान्तां तथैव च ॥&lt;br&gt;&#xA;सौगन्धिकानि पुष्पाणि अर्घ्ये योग्यानि यादव ॥१६॥&lt;br&gt;&#xA;चन्दनोशीरकर्पूरकुङ्कुमागुरुमिश्रितम् ॥&lt;br&gt;&#xA;एतादृशं जलं योग्यं स्नाने राजन्महामते ॥१७॥&lt;br&gt;&#xA;मधुपर्के ह्यामलकमरविन्दं तथा मतम् ॥&lt;br&gt;&#xA;धूपे गन्धाष्टकं देयं दीपे कर्पूरमेव च ॥१८॥&lt;br&gt;&#xA;यज्ञोपवीतं पीतं च वस्त्रे पीताम्बरं मतम् ॥&lt;br&gt;&#xA;भूषणे चैव सौवर्णं गन्धे कुङ्कुमचन्दने ॥१९॥&lt;br&gt;&#xA;तुलसीमञ्जरी पुष्पेऽक्षतेषु स्युस्तु तण्डुलाः ॥&lt;br&gt;&#xA;नैवेद्ये तु रसाः षट् च भोगा नानाविधा मताः ॥२०॥&lt;br&gt;&#xA;जले गङ्गाजलं योग्यं यमुनाजलमेव च ॥&lt;br&gt;&#xA;जातीफलं च कङ्कोलमन्ते चाचमने नृप ॥२१॥&lt;br&gt;&#xA;ताम्बूले चोषणं त्वेला दक्षिणायां तु हाटकम् ॥&lt;br&gt;&#xA;प्रदक्षिणायां भ्रमणं घृतं नीराजने गवाम् ॥२२॥&lt;br&gt;&#xA;प्रार्थनायां हरेर्भक्तिः प्रेमलक्षणसंयुता ॥&lt;br&gt;&#xA;नमस्कारे महाराज साष्टाङ्गनतविग्रहः ॥२३॥&lt;br&gt;&#xA;द्वादशाक्षरमन्त्रेण शिखां बद्ध्वा शुचिः पुमान् ॥&lt;br&gt;&#xA;उपचरान्पुरस्कृत्य श्रीमुखे सम्मुखो भवेत् ॥२४॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;महापूजाविधिवर्णनं नामाष्टमोऽध्यायः ॥८॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/09/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - नवमोऽध्यायः&lt;br&gt;&#xA;महापूजाप्रकारकथनम् -&lt;/p&gt;&#xA;&lt;p&gt;श्रीव्यास उवाच -&lt;br&gt;&#xA;उपचारस्य मन्त्राणि वेदोक्तानि शुभानि च ॥&lt;br&gt;&#xA;तुभ्यं वक्ष्यामि राजेन्द्र शृणुष्वैकाग्रमानसः ॥१॥&lt;br&gt;&#xA;अथावाहनम्&lt;br&gt;&#xA;गोलोकधामाधिपते रमापते&lt;br&gt;&#xA;गोविन्द दामोदर दीनवत्सल ॥&lt;br&gt;&#xA;राधापते माधव सात्वतां पते&lt;br&gt;&#xA;सिंहासनेऽस्मिन्मम सम्मुखो भव ॥२॥&lt;br&gt;&#xA;अथासनम्&lt;br&gt;&#xA;श्रीपद्मरागस्फुरदूर्ध्वपृष्ठं&lt;br&gt;&#xA;महार्हवैदूर्यखचित्पदाब्जम् ॥&lt;br&gt;&#xA;वैकुण्ठ वैकुण्ठपते गृहाण&lt;br&gt;&#xA;पीतं तडिद्धाटककुम्भखण्डम् ॥३॥&lt;br&gt;&#xA;अथ पाद्यम्&lt;br&gt;&#xA;परं स्थितं निर्मलरौक्मपात्रे&lt;br&gt;&#xA;समाहृतं बिन्दुसरोवराद्धि ॥&lt;br&gt;&#xA;योगेश वेदेश जगन्निवास&lt;br&gt;&#xA;गृहाण पाद्यं प्रणमामि पादौ ॥४॥&lt;br&gt;&#xA;अथ अर्घ्यम्&lt;br&gt;&#xA;जलजचम्पकपुष्पसमन्वितं&lt;br&gt;&#xA;विमलमर्घ्यमनर्घदरस्थितम् ॥&lt;br&gt;&#xA;प्रतिगृहाण रमारमण प्रभो&lt;br&gt;&#xA;यदुपते यदुनाथ यदूत्तम ॥५॥&lt;br&gt;&#xA;अथ स्नानम्&lt;br&gt;&#xA;काश्मीरपाटीरविमिश्रितेन&lt;br&gt;&#xA;सुमल्लिकोशीरवता जलेन ॥&lt;br&gt;&#xA;स्नानं कुरु त्वं यदुनाथ देव&lt;br&gt;&#xA;गोविन्द गोपालक तीर्थपाद ॥६॥&lt;br&gt;&#xA;अथ मधुपर्कस्नानम्&lt;br&gt;&#xA;मध्याह्नचन्द्रार्कभवं मलापहं&lt;br&gt;&#xA;सिताङ्गसम्पर्कमनोहरं परम् ॥&lt;br&gt;&#xA;गृहाण विष्णो मधुपर्कमेनं&lt;br&gt;&#xA;सन्दृश्य पीताम्बर सात्वतां पते ॥७॥&lt;br&gt;&#xA;अथ वस्त्रम्&lt;br&gt;&#xA;विभो सर्वतः प्रस्फुरत्प्रोज्ज्वलं च&lt;br&gt;&#xA;स्फुरद्‌रश्मिरम्यं परं दुर्लभं च ॥&lt;br&gt;&#xA;स्वतो निर्मितं पद्मकिञ्जल्कवर्णं&lt;br&gt;&#xA;गृहणाम्बरं देव पीताम्बराख्यम् ॥८॥&lt;br&gt;&#xA;अथ यज्ञोपवीतम्&lt;br&gt;&#xA;सुवर्णाभमापीतवर्णं सुमन्त्रैः&lt;br&gt;&#xA;परं प्रोक्षितं वेदविन्निर्मितं च ॥&lt;br&gt;&#xA;शुभं पञ्चकार्येषु नैमित्तिकेषु&lt;br&gt;&#xA;प्रभो यज्ञ यज्ञोपवीतं गृहाण ॥९॥&lt;br&gt;&#xA;अथ भूषणम्&lt;br&gt;&#xA;कनकरत्नमयं मयनिर्मितं&lt;br&gt;&#xA;मदनरुक्कदनं सदनं रुचाम् ॥&lt;br&gt;&#xA;उषसि पूषसुवर्णविभूषणं&lt;br&gt;&#xA;सकललोकविभूषण गृह्यताम् ॥१०॥&lt;br&gt;&#xA;अथ गन्धम्&lt;br&gt;&#xA;सन्ध्येन्दुशोभं बहुमङ्गलं श्री-&lt;br&gt;&#xA;काश्मीरपाटीरकपङ्कयुक्तम् ॥&lt;br&gt;&#xA;स्वमण्डनं गन्धचयं गृहाण&lt;br&gt;&#xA;समस्तभूमण्डलभारहारिन् ॥११॥&lt;br&gt;&#xA;अथाक्षतान्&lt;br&gt;&#xA;ब्रह्मावर्ते ब्रह्मणा पूर्वमुप्तान्&lt;br&gt;&#xA;ब्राह्मैस्तोयैः सिञ्चितान्विष्णुना च ॥&lt;br&gt;&#xA;रुद्रेणाराद्‌रक्षितान् राक्षसेभ्यः&lt;br&gt;&#xA;साक्षाद्भूमन्नक्षतांस्त्वं गृहाण ॥१२॥&lt;br&gt;&#xA;अथ पुष्पाणि&lt;br&gt;&#xA;मन्दारसन्तानकपारिजात-&lt;br&gt;&#xA;कल्पद्रुमश्रीहरिचन्दनानाम् ॥&lt;br&gt;&#xA;गृहाण पुष्पाणि हरे तुलस्या&lt;br&gt;&#xA;मिश्राणि साक्षान्नवमञ्जरीभिः ॥१३॥&lt;br&gt;&#xA;अथ धूपम्&lt;br&gt;&#xA;लवङ्गपाटीरजचूर्णमिश्रं&lt;br&gt;&#xA;मनुष्यदेवासुरसौख्यदं च ॥&lt;br&gt;&#xA;सद्यः सुगन्धीकृतहर्म्यदेशं&lt;br&gt;&#xA;द्वारावतीभूप गृहाण धूपम् ॥१४॥&lt;br&gt;&#xA;अथ दीपम्&lt;br&gt;&#xA;तमोहारिणं ज्ञानमूर्तिं मनोज्ञं&lt;br&gt;&#xA;लसद्वर्तिकर्पूरपूरं गवाज्यम् ॥&lt;br&gt;&#xA;जगन्नाथ देव प्रभो विश्वदीप&lt;br&gt;&#xA;स्फुरज्ज्योतिषं दीपमुख्यं गृहाण ॥१५॥&lt;br&gt;&#xA;अथ नैवेद्यम्&lt;br&gt;&#xA;रसैः शरैर्भेदविधिव्यवस्थितं&lt;br&gt;&#xA;रसै रसाढ्यं च यशोमतीकृतम् ॥&lt;br&gt;&#xA;गृहाण नैवेद्यमिदं सुरोचकं&lt;br&gt;&#xA;गव्यामृतं सुन्दर नन्दनन्दन ॥१६॥&lt;br&gt;&#xA;अथ जलम्&lt;br&gt;&#xA;गङ्गोत्तरीवेगबलात्समुद्धृतं&lt;br&gt;&#xA;सुवर्णपात्रेण हिमांशुशीतलम् ॥&lt;br&gt;&#xA;सुनिर्मलाभं ह्यमृतोपमं जलं&lt;br&gt;&#xA;गृहाण राधावर भक्तवत्सल ॥१७॥&lt;br&gt;&#xA;अथाचमनम्&lt;br&gt;&#xA;राधापते श्रीविरजापते प्रभो&lt;br&gt;&#xA;श्रियः पते सर्वपते च भूपते ॥&lt;br&gt;&#xA;कङ्कोलजातीफलपुष्पवासितं&lt;br&gt;&#xA;परं गृहाणाचमनं दयानिधे ॥१८॥&lt;br&gt;&#xA;अथ ताम्बूलम्&lt;br&gt;&#xA;जातीफलैलासुलवङ्गनाग-&lt;br&gt;&#xA;वल्लीदलैः पूगफलैश्च संयुतम् ॥&lt;br&gt;&#xA;मुक्तासुधाखादिरसारयुक्तं&lt;br&gt;&#xA;गृहाण ताम्बूलमिदं रमेश ॥१९॥&lt;br&gt;&#xA;अथ दक्षिणा&lt;br&gt;&#xA;नाकपालवसुपालमौलिभि-&lt;br&gt;&#xA;र्वन्दिताङ्घ्रियुगल प्रभो हरे ॥&lt;br&gt;&#xA;दक्षिणां परिगृहाण माधव&lt;br&gt;&#xA;लोकदक्ष वरदक्षिणाय ते ॥२०॥&lt;br&gt;&#xA;अथ नीराजनम्&lt;br&gt;&#xA;प्रस्फुरत्परमदीप्तिमङ्गलं&lt;br&gt;&#xA;गोधृताक्तनवपञ्चवर्तिकम् ॥&lt;br&gt;&#xA;आर्तिकं परिगृहाण चार्तिहन्&lt;br&gt;&#xA;पुण्यकीर्तिविशदीकृतावने ॥२१॥&lt;br&gt;&#xA;अथ नमस्कारः&lt;br&gt;&#xA;नमोऽस्त्वनन्ताय सहस्रमूर्तये&lt;br&gt;&#xA;सहस्रपादाक्षिशिरोरुबाहवे ॥&lt;br&gt;&#xA;सहस्रनाम्ने पुरुषाय शाश्वते&lt;br&gt;&#xA;सहस्रकोटीयुगधारिणे नमः ॥२२॥&lt;br&gt;&#xA;अथ प्रदक्षिणा&lt;br&gt;&#xA;समस्ततीर्थयज्ञदानपूर्तकादिजं फलम् ॥&lt;br&gt;&#xA;लभेत्परस्य शाश्वतं करोति यः प्रदक्षिणाम् ॥२३॥&lt;br&gt;&#xA;अथ प्रार्थना&lt;br&gt;&#xA;हरे मत्समःपातकी नास्ति भूमौ&lt;br&gt;&#xA;तथा त्वत्समो नास्ति पापापहारी ॥&lt;br&gt;&#xA;इति त्वं च मत्वा जगन्नाथ देव&lt;br&gt;&#xA;यथेच्छा भवेत्ते तथा मां कुरु त्वम् ॥२४॥&lt;br&gt;&#xA;अथ स्तुतिः&lt;br&gt;&#xA;सञ्ज्ञानमात्रं सदसत्परं मह-&lt;br&gt;&#xA;च्छश्वत्प्रशान्तं विभवं समं महत् ॥&lt;br&gt;&#xA;त्वां ब्रह्म वन्दे हि सुदुर्गमं परं&lt;br&gt;&#xA;सदा स्वधाम्ना परिभूतकैतवम् ॥२५॥&lt;br&gt;&#xA;एवं सम्पूज्य देवेशमेभिर्मन्त्रैर्महामते ॥&lt;br&gt;&#xA;प्रणम्य विष्णुं सर्वाङ्गपूजां कुर्यात्प्रयत्नतः ॥२६॥&lt;br&gt;&#xA;ॐ नमो नारायणाय पुरुषाय महात्मने ॥&lt;br&gt;&#xA;विशुद्धसत्वधीस्थाय महाहंसाय धीमही ॥२७॥&lt;br&gt;&#xA;इति मन्त्रेण प्राणायामं कृत्वा&lt;br&gt;&#xA;ॐ विष्णवे मधुसूदनाय वामनाय त्रिविक्रमाय&lt;br&gt;&#xA;श्रीधराय हृषीकेशाय पद्मनाभाय दामोदराय&lt;br&gt;&#xA;सङ्कर्षणाय वासुदेवाय प्रद्युम्नाय अनिरुद्धाय&lt;br&gt;&#xA;अधोक्षजाय पुरुषोत्तमाय श्रीकृष्णाय नमः ॥&lt;br&gt;&#xA;इति पादगुल्फजानूरुकट्युदरपृष्ठभुजाकन्धरकर्ण-&lt;br&gt;&#xA;नासिकाधरनेत्रशिरःसु पृथक् पृथक् पूजयामीति&lt;br&gt;&#xA;सर्वाङ्गपूजां कुर्यात् ॥ तथा सखीसखशङ्खचक्रगदा-&lt;br&gt;&#xA;पद्मासिधनुर्बाणहलमुसलादीन् तथा कौस्तुभवनमाला-&lt;br&gt;&#xA;श्रीवत्सपीताम्बरनीलाम्बरवंशीवेत्रादीन् तथा&lt;br&gt;&#xA;तालाङ्कगरुडाङ्करथदारुकसुमतिसारथिगरुड-&lt;br&gt;&#xA;कुमुदनन्दसुनन्दचण्डमहाबलकुमुदाक्षादीन् ॥&lt;br&gt;&#xA;प्रणवपूर्वेण चतुर्थ्यन्तेन नमःसंयुक्तेन नाम्ना&lt;br&gt;&#xA;तथा विष्वक्सेनशिवविधिदुर्गाविनायकदिक्पाल-&lt;br&gt;&#xA;वरुणनवग्रहमातृकादीन्मन्त्रैः पूजयेत् ॥&lt;br&gt;&#xA;ॐ नमो वासुदेवाय नमः सङ्कर्षणाय च ॥&lt;br&gt;&#xA;प्रद्युम्नायानिरुद्धाय सात्वतां पतये नमः ॥२८॥&lt;br&gt;&#xA;इति मन्त्रेण शतमाहुतीर्जुहुयात् ॥&lt;br&gt;&#xA;देवं प्रदक्षीणीकृत्य महाभोगं निधाय च ॥&lt;br&gt;&#xA;प्रणमेद्दण्डवद्भूमौ मन्त्रमेतमुदीरयेत् ॥२९॥&lt;br&gt;&#xA;ध्येयं सदापरिभवघ्नमभीष्टदोऽहं&lt;br&gt;&#xA;तीर्थास्पदं शिवविरञ्चिनुतं शरण्यम् ॥&lt;br&gt;&#xA;भृत्यार्तिहन् प्रणतपाल भवाब्धिपोतं&lt;br&gt;&#xA;वन्दे महापुरुष ते चरणारविन्दम् ॥३०॥&lt;br&gt;&#xA;इति नत्वा हरिM राजन्पुनर्नीराजनं हरेः ॥&lt;br&gt;&#xA;कारयेद्विधिवद्‌भक्तो हरिभक्तजनैः सह ॥३१॥&lt;br&gt;&#xA;घटीवाद्यरणद्घण्टाकांस्यवीणादिकीचकैः ॥&lt;br&gt;&#xA;करतालमृदङ्गाद्यैः कीर्तनं कारयेद्बुधः ॥३२॥&lt;br&gt;&#xA;नृत्यन्ति श्रीहरेरग्रे भक्ता वै प्रेमविह्वलाः ॥&lt;br&gt;&#xA;जयध्वनिसमायुक्ताः सत्कथागानतत्पराः ॥३३॥&lt;br&gt;&#xA;पुनः प्रभुं नमस्कृत्य मन्दिरे तपनोज्ज्वले ॥&lt;br&gt;&#xA;शयनं कारयेत्सम्यक् श्रीकृष्णस्य महात्मनः ॥३४॥&lt;br&gt;&#xA;एवं करोति श्रीकृष्णसेवां यो लग्नमानसः ॥&lt;br&gt;&#xA;प्रणमन्ति च तं राजन्देवताः स्वर्गसम्भवाः ॥३५॥&lt;br&gt;&#xA;सोऽपि राजेन्द्र नाकेऽपि पदं धृत्वा हरेर्जनः ॥&lt;br&gt;&#xA;अन्ते याति परं धाम गोलोकं योगिदुर्लभम् ॥३६॥&lt;br&gt;&#xA;इति श्रीकृष्णसेवाया विधानं वर्णितं मया ॥&lt;br&gt;&#xA;चतुःपदार्थदं नॄणां किं भूयः श्रोतुमिच्छसि ॥३७॥&lt;br&gt;&#xA;इति श्रीगर्गसंहितायां विज्ञानखण्डे श्रीव्यासोग्रसेनसंवादे&lt;br&gt;&#xA;श्रीकृष्णसेवाविधानवर्णनं नाम नवमोऽध्यायः ॥९॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/09/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/09/10/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;विज्ञानखण्डः - दशमोऽध्यायः&lt;br&gt;&#xA;परब्रह्मनिरूपणम् -&lt;/p&gt;&#xA;&lt;p&gt;उग्रसेन उवाच -&lt;br&gt;&#xA;सिद्धोऽस्म्यनुगृहीतोऽस्मि त्वया श्रीकृष्णरूपिणा ॥&lt;br&gt;&#xA;श्रीकृष्णपद्धतिः साक्षाच्छ्रुता वै विधिवन्मया ॥१॥&lt;br&gt;&#xA;अहो लोका महामूढा लोभमोहमदान्विताः ॥&lt;br&gt;&#xA;नाप्नुवन्ति हि वैराग्यं भजन्ति न हरिं क्वचित् ॥२॥&lt;br&gt;&#xA;भगवन्नस्य जगतो मोहकारणमद्‌भुतम् ॥&lt;br&gt;&#xA;कथं जातं वद विभो कथमेतन्निवर्तते ॥३॥&lt;br&gt;&#xA;श्रीव्यास उवाच -&lt;br&gt;&#xA;यथाम्भसि प्राप्तमदो विधोः खत-&lt;br&gt;&#xA;स्तत्प्रेक्षते केवलमेव वेगतः ॥&lt;br&gt;&#xA;तथा हि बिम्ब परमस्य मायया&lt;br&gt;&#xA;ममेत्यहं भावगते प्रवर्तते ॥४॥&lt;br&gt;&#xA;प्रधानकालाशयदेहजैर्गुणैः&lt;br&gt;&#xA;कुर्वन्विकर्माणि जनो निबद्ध्यते ॥&lt;br&gt;&#xA;काचेऽर्भकं सैकत एव जीवनं&lt;br&gt;&#xA;गुणे च सर्पं प्रतनोति सोऽक्षिभिः ॥५॥&lt;br&gt;&#xA;राजन् जगन्मोहमयं रजोमयं&lt;br&gt;&#xA;तमोमयं सत्वमयं तथा क्वचित् ॥&lt;br&gt;&#xA;मनोविलासं विकृतं च विभ्रमं&lt;br&gt;&#xA;विद्ध्याश्विदं लोलमलातचक्रवत् ॥६॥&lt;br&gt;&#xA;इदं करिष्यामि करोम्यभूवं&lt;br&gt;&#xA;ममेदमस्तीति च वेदमाब्रुवन् ॥&lt;br&gt;&#xA;अहं सुखी दुःखयुतः सुहृज्जनो&lt;br&gt;&#xA;लोकस्त्वहङ्कारविमोहितो मतः ॥७॥&lt;br&gt;&#xA;उग्रसेन उवाच -&lt;br&gt;&#xA;वद मे कृपया ब्रह्मल्ँलक्षणं परमात्मनः ॥&lt;br&gt;&#xA;कतिधा कवयः कृष्णं वदन्ति जपवर्त्मनि ॥८॥&lt;br&gt;&#xA;श्रीव्यास उवाच&lt;br&gt;&#xA;सनातनस्यात्र न मृत्युजन्मनी&lt;br&gt;&#xA;न शोकमोहौ न जरायुवादयः ॥&lt;br&gt;&#xA;अहम्मदो व्याधियुतो भयं सुखं&lt;br&gt;&#xA;शुचः क्षुधेच्छा न रतिर्न चाधयः ॥ ९॥&lt;br&gt;&#xA;आत्मा निरीहो ह्यतनुः स सर्वगो&lt;br&gt;&#xA;नाहङ्कृतिः शुद्धबलो गुणाश्रयः ॥&lt;br&gt;&#xA;स्वयं परो निष्फल आत्ममङ्गलो&lt;br&gt;&#xA;ज्ञानात्मको यो विदितो मुनीश्वरैः ॥१०॥&lt;br&gt;&#xA;जागर्ति योऽस्मिञ्छयनं गते सति&lt;br&gt;&#xA;नायं जनो वेद स वेद तं हितम् ॥&lt;br&gt;&#xA;पश्यन्तमाद्यं पुरुषं हि यं जनो&lt;br&gt;&#xA;न पश्यति स्वच्छमलं च तं भजे ॥११॥&lt;br&gt;&#xA;यथा नभोऽग्निः पवनो न सज्जते&lt;br&gt;&#xA;घटे न काष्ठे न रजोभिरावृतः ॥&lt;br&gt;&#xA;तथा पुमान्सर्वगुणैश्च निर्मलो&lt;br&gt;&#xA;वर्णैर्यथा स्यात्स्फटिकोपमोज्ज्वलः ॥१२॥&lt;br&gt;&#xA;व्यङ्गेन वा लक्षणया च वाक्पथै-&lt;br&gt;&#xA;रर्थैः पदस्फोटपरायणैः परम् ॥&lt;br&gt;&#xA;न ज्ञायते तद्गुणिनोत्तमेन स-&lt;br&gt;&#xA;द्वाच्यं ततो ब्रह्म कुतस्तु लौकिकैः ॥१३॥&lt;br&gt;&#xA;वदन्ति केचिद्भुवि कर्मकर्तृ य-&lt;br&gt;&#xA;त्कालं च केचित्परमेव शोभनम् ॥&lt;br&gt;&#xA;केचिद्विचारं प्रवदन्ति यच्च तद्‌-&lt;br&gt;&#xA;ब्रह्मेति वेदान्तविदो वदन्ति हि ॥१४॥&lt;br&gt;&#xA;यं न स्पृशन्तीह गुणा न कालजा&lt;br&gt;&#xA;मायेन्द्रियं चित्तमनो न बुद्धयः ॥&lt;br&gt;&#xA;महन्न वेदो वदतीति तत्परं&lt;br&gt;&#xA;विशन्ति सर्वेऽनलविस्फुलिङ्गवत् ॥१५॥&lt;br&gt;&#xA;हिरण्यगर्भः परमात्मतत्त्वं&lt;br&gt;&#xA;यद्वासुदेवं प्रवदन्ति सन्तः ॥&lt;br&gt;&#xA;विचार्य्य तद्देववरस्वरूपं&lt;br&gt;&#xA;विसृज्य मोहं विचरेदसङ्गः ॥१६॥&lt;br&gt;&#xA;यथेन्दुरेको जलपात्रवृन्दगो&lt;br&gt;&#xA;यथाग्निरेको विदितः समिच्चये ॥&lt;br&gt;&#xA;तथा परात्मा भगवाननेकवि-&lt;br&gt;&#xA;दन्तर्बहिः स्यात्स्वकृतेषु देहिषु ॥१७॥&lt;br&gt;&#xA;सूर्योदये नैशतमो विलीयते&lt;br&gt;&#xA;प्रदृश्यते वस्तु गृहे यथा जनैः ॥&lt;br&gt;&#xA;ज्ञानोदये ज्ञानतमः प्रलीयते&lt;br&gt;&#xA;सम्प्राप्यते ब्रह्म परं तनौ तथा ॥१८॥&lt;br&gt;&#xA;यथेन्द्रियाणां च पृथक्प्रवृत्तिभि-&lt;br&gt;&#xA;र्नानेव तेऽर्थोतिगुणाश्रयः परः ॥&lt;br&gt;&#xA;एकं ह्यनन्तस्य परस्य धाम त-&lt;br&gt;&#xA;त्तथा मुनीनां किल शास्त्रधर्मभिः ॥१९॥&lt;br&gt;&#xA;साक्षाद्धरिर्यः पुरुषोत्तमोत्तमः&lt;br&gt;&#xA;श्रीकृष्णचन्द्रो निजभक्तवत्सलः ॥&lt;br&gt;&#xA;कैवल्यनाथो नृगमुज्जहार तं&lt;br&gt;&#xA;पूर्णं स्वयं ब्रह्म परं नमाम्यहम् ॥२०॥&lt;br&gt;&#xA;श्रीनारद उवाच -&lt;br&gt;&#xA;इत्युक्त्वा तमनुज्ञाप्य भगवान्बादरायणः ॥&lt;br&gt;&#xA;पश्यतां यादवानां च तत्रैवान्तरधीयत ॥२१॥&lt;br&gt;&#xA;इदं मया ते कथितं हरिभक्तिविवर्द्धनम् ॥&lt;br&gt;&#xA;विज्ञानखण्डं विशदं श्रोतॄणां मोक्षदं स्मृतम् ॥२२॥&lt;br&gt;&#xA;गर्गाचार्येण कथिता नाम्नेयं गर्गसंहिता ॥&lt;br&gt;&#xA;सर्वदोषहरा पुण्या चतुर्वर्गफलप्रदा ॥२३॥&lt;br&gt;&#xA;गोलोकवृन्दावनयोर्गिरीश्वर-&lt;br&gt;&#xA;माधुर्ययोः श्रीमथुरापुरस्य च ॥&lt;br&gt;&#xA;द्वारावतीविश्वजितोर्हलायुध-&lt;br&gt;&#xA;विज्ञानयोः खण्डचयाः पृथङ् नव ॥२४॥&lt;br&gt;&#xA;श्रीकृष्णमूर्तिः परमै रसैर्यथा&lt;br&gt;&#xA;यथा च भूमिर्भरतादिभिर्भृशम् ॥&lt;br&gt;&#xA;तथा हि शश्वन्मुनिगर्गसंहिता&lt;br&gt;&#xA;विभाति खण्डैर्नवभिर्नृपेश्वर ॥२५॥&lt;br&gt;&#xA;यथा हि रत्नैर्नवभिर्विराजते&lt;br&gt;&#xA;देवाङ्गुलौ तप्तसुवर्णमुद्रिका ॥&lt;br&gt;&#xA;तथा चतुर्वर्गफलप्रदे विधौ&lt;br&gt;&#xA;सर्गैर्विसर्गैमुनिगर्गसंहिता ॥२६॥&lt;br&gt;&#xA;नरेन्द्र शश्वन्मुनिसंहितां ये&lt;br&gt;&#xA;शृण्वन्ति भक्त्या हि जनाः पुनीताः ॥&lt;br&gt;&#xA;इहैव सौख्यं परमाप्नुवन्त-&lt;br&gt;&#xA;स्ततस्तु गोलोकपुरं प्रयान्ति ॥२७॥&lt;br&gt;&#xA;कृत्वाथ पीताम्बरवन्दनं त्विमां&lt;br&gt;&#xA;शृणोति वन्ध्या बहुलालसा भृशम् ॥&lt;br&gt;&#xA;हृस्वेन कालेन गृहाङ्गणे शिशू-&lt;br&gt;&#xA;न्सञ्चारयन्ती विचरत्यहर्निशम् ॥२८॥&lt;br&gt;&#xA;रोगी पुमान् रोगगणात्प्रमुच्यते&lt;br&gt;&#xA;भीतो भयाद्‌बन्धगतश्च बन्धनात् ॥&lt;br&gt;&#xA;श्रुत्वा कथां निर्धन एति वैभवं&lt;br&gt;&#xA;मूर्खो भवेत्पण्डित एव सत्वरम् ॥२९॥&lt;br&gt;&#xA;यः कार्तिके मासि नृपः श्रिया युतः-&lt;br&gt;&#xA;शृणोति शश्वन्मुनिगर्गसंहिताम् ॥&lt;br&gt;&#xA;स चक्रवर्ती भविता न संशयो&lt;br&gt;&#xA;नरेन्द्रहस्तोद्धृतचारुपादुकः ॥३०॥&lt;br&gt;&#xA;मनोजवैः सिन्धुतुरङ्गमैर्नवै-&lt;br&gt;&#xA;र्द्विपैश्च विन्ध्याचलसम्भवैः परैः ॥&lt;br&gt;&#xA;वैतालिकोद्‌गीतयशा महीतले&lt;br&gt;&#xA;निषेवितो वारवधूजनैः सह ॥३१॥&lt;br&gt;&#xA;सुवर्णशृङ्गं वरताम्रपृष्ठं&lt;br&gt;&#xA;सभूषणं रौप्यखुरं सवत्सम् ॥&lt;br&gt;&#xA;ददाति खण्डं प्रति गोद्वयं यः&lt;br&gt;&#xA;प्राप्नोति सर्वं हि मनोरथं सः ॥३२॥&lt;br&gt;&#xA;निष्कारणोऽसौ शृणुते विदेहराट्&lt;br&gt;&#xA;सर्वामिमां वै मुनिगर्गसंहिताम् ॥&lt;br&gt;&#xA;हृत्पुण्डरीके वसतेऽस्य सर्वदा&lt;br&gt;&#xA;श्रीकृष्णचन्द्रो निजभक्तवत्सलः ॥३३॥&lt;br&gt;&#xA;श्रीगर्ग उवाच -&lt;br&gt;&#xA;इत्युक्त्वा तमनुज्ञाप्य नारदो देवदर्शनः ॥&lt;br&gt;&#xA;सर्वेषां पश्यतां ब्रह्मन्नम्बरं गतवान्मुनिः ॥३४॥&lt;br&gt;&#xA;बहुलाश्वो महाराजः श्रीकृष्णे लग्नमानसः ॥&lt;br&gt;&#xA;सर्वतस्तु कृतार्थोऽभूच्छ्रुत्वेमां संहितां हरेः ॥३५॥&lt;br&gt;&#xA;तव पश्नोपरि ब्रह्मन्कथिता संहिता मया ॥&lt;br&gt;&#xA;श्रुता वा पठिता कैश्चित्कोटियज्ञफलप्रदा ॥३६॥&lt;br&gt;&#xA;श्रीशौनक उवाच -&lt;br&gt;&#xA;धन्योऽहं च कृतार्थोऽहं त्वत्सङ्गेन महामुने ॥&lt;br&gt;&#xA;प्राप्नोमि परमां भक्तिं श्रीकृष्णप्रेमवर्द्धिनीम् ॥३७॥&lt;br&gt;&#xA;विशदहृदि मुनीनां मानसे राजहंसः&lt;br&gt;&#xA;सकलसुखविराजन्नादमाधुर्य्यवंशः ॥&lt;br&gt;&#xA;जगति विकलदंशः शूरवंशावतंसः&lt;br&gt;&#xA;करबलहतकंसः पातु वः सत्प्रशंसः ॥३८॥&lt;br&gt;&#xA;इत्युक्त्वा तान्मुनीन्सर्वान् गर्गाचार्यो महामुनिः ॥&lt;br&gt;&#xA;अनुज्ञाप्य प्रसन्नात्मा गन्तुमभ्युद्यतोऽभवत् ॥३९॥&lt;br&gt;&#xA;नवसर्गविसर्गाढ्यां स्वर्गभृद्‌गर्गसंहिताम् ॥&lt;br&gt;&#xA;चतुर्वर्गप्रदामुक्त्वा गर्गो गर्गाचलं ययौ ॥४०॥&lt;br&gt;&#xA;शरद्विकचपङ्कजश्रियमतीव विद्वेषकं&lt;br&gt;&#xA;मिलिन्दमुनिलेढितं कुलिशकञ्जचिह्नावृतम् ॥&lt;br&gt;&#xA;स्फुरत्कनकनूपुरं दलितभक्ततापत्रयं&lt;br&gt;&#xA;चलद्द्युतिपदद्वयं हृदि दधामि राधापतेः ॥४१॥&lt;br&gt;&#xA;इति श्रीगर्गसंहितायां विज्ञानखण्डे श्रीनारदबहुलाश्वसंवादान्तर्गत-&lt;br&gt;&#xA;श्रीव्यासोग्रसेनसंवादे परब्रह्मनिरूपणं नाम दशमोऽध्यायः ॥१०॥&lt;/p&gt;</description>
    </item>
  </channel>
</rss>
