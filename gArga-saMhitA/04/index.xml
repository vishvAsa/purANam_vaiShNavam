<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/gArga-saMhitA/04/</link>
    <description>Recent content in &#43;०४ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/gArga-saMhitA/04/index.xml" rel="self" type="application/rss+xml" />
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/01/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - प्रथमोऽध्यायः&lt;br&gt;&#xA;श्रुतिरूपा-गोपीगणानां उत्पत्तिः -&lt;/p&gt;&#xA;&lt;p&gt;अतसीकुसुमोपमेयकान्ति-&lt;br&gt;&#xA;र्यमुनाकूलकदम्बमध्यवर्ती ।&lt;br&gt;&#xA;नवगोपवधूविलासशाली&lt;br&gt;&#xA;वनमाली विरनोतु मङ्गलानि ॥ १ ॥&lt;br&gt;&#xA;परिकरीकृतपीतपटं हरिं&lt;br&gt;&#xA;शिखिकिरीटनतीकृतकन्धरम् ।&lt;br&gt;&#xA;लकुटवेणुकरं चलकुण्डलं&lt;br&gt;&#xA;पटुतरं नटवेषधरं भजे ॥ २ ॥&lt;br&gt;&#xA;बहुलाश्व उवाच -&lt;br&gt;&#xA;श्रुतिरूपादयो गोप्यो भूतपूर्वा वरान्मुने ।&lt;br&gt;&#xA;कथं श्रीकृष्णचन्द्रेण जाताः पूर्णमनोरथाः ॥ ३ ॥&lt;br&gt;&#xA;गोपालकृष्णचरितं पवित्रं परमाद्‌भुतम् ।&lt;br&gt;&#xA;एतद्‌वद महाबुद्धे त्वं परावरवित्तमः ॥ ४ ॥&lt;br&gt;&#xA;श्रीनारद उवाच -&lt;br&gt;&#xA;श्रुतिरूपाश्च या गोप्यो गोपानां सुकुले व्रजे ।&lt;br&gt;&#xA;लेभिरे जन्म वैदेह शेषशायीवराच्छ्रुतात् ॥ ५ ॥&lt;br&gt;&#xA;कमनीयं नन्दसूनुं वीक्ष्य वृन्दावने च ताः ।&lt;br&gt;&#xA;वृन्दावनेश्वरीं वृन्दां भेजिरे तद्‌वरेच्छया ॥ ६ ॥&lt;br&gt;&#xA;वृन्दादत्ताद्‌वरादाशु प्रसन्नो भगवान् हरिः ।&lt;br&gt;&#xA;नित्यं तासां गृहे याति रासार्थं भक्तवत्सलः ॥ ७ ॥&lt;br&gt;&#xA;एकदा तु निशीथिन्या व्यतीते प्रहरद्वये ।&lt;br&gt;&#xA;रासार्थं भगवान् कृष्णः प्राप्तवान् तद्‌गृहान्नृप ॥ ८ ॥&lt;br&gt;&#xA;तदा उत्कण्ठिता गोप्यः कृत्वा तत्पूजनं परम् ।&lt;br&gt;&#xA;पप्रच्छुः परया भक्त्या गिरा मधुरया प्रभुम् ॥ ९ ॥&lt;br&gt;&#xA;गोप्य ऊचुः -&lt;br&gt;&#xA;कथं न चागतः शीघ्रं नो गृहान् वृजिनार्दन ।&lt;br&gt;&#xA;उत्कण्ठितानां गोपीनां त्वयि चन्द्रे चकोरवत् ॥ १० ॥&lt;br&gt;&#xA;श्रीभगवानुवाच -&lt;br&gt;&#xA;यो यस्य चित्ते वसति न स दूरे कदाचन ।&lt;br&gt;&#xA;खे सूर्यं कमलं भूमौ दृष्ट्वेदं स्फुटति प्रियाः ॥ ११ ॥&lt;br&gt;&#xA;भाण्डीरे मे गुरुः साक्षात् दुर्वासा भगवान् मुनिः ।&lt;br&gt;&#xA;आगतोऽद्य प्रियास्तस्य सेवार्थं गतवानहम् ॥ १२ ॥&lt;br&gt;&#xA;गुरुर्ब्रह्मा गुरुर्विष्णुर्गुरुर्देवो महेश्वरः ।&lt;br&gt;&#xA;गुरुः साक्षात् परब्रह्म तस्मै श्रीगुरवे नमः ॥ १३ ॥&lt;br&gt;&#xA;अज्ञानतिमिरान्धस्य ज्ञानाञ्जनशलाकया ।&lt;br&gt;&#xA;चक्षुरुमीलितं येन तस्मै श्रीगुरवे नमः ॥ १४ ॥&lt;br&gt;&#xA;स्वगुरुं मां विजानीयान्नावमन्येत कर्हिचित् ।&lt;br&gt;&#xA;न मर्त्यबुद्ध्या सेवेत सर्वदेवमयो गुरुः ॥ १५ ॥&lt;br&gt;&#xA;तस्मात्तत्पूजनं कृत्वा नत्वा तत्पादपङ्कजम् ।&lt;br&gt;&#xA;आगतोऽहं विलम्बेन भवतीनां गृहान् प्रियाः ॥ १६ ॥&lt;br&gt;&#xA;श्रीनारद उवाच -&lt;br&gt;&#xA;श्रुत्वा तत्परमं वाक्यं गोप्यः सर्वास्तु विस्मिताः ।&lt;br&gt;&#xA;कृताञ्जलिपुटा ऊचुः श्रीकृष्णं नम्रकन्धराः ॥ १७ ॥&lt;br&gt;&#xA;गोप्य ऊचुः -&lt;br&gt;&#xA;परिपूर्णतमस्यापि दुर्वासास्ते गुरुः स्मृतः ।&lt;br&gt;&#xA;अहो तद्दर्शनं कर्तुं मनो नश्चोद्यतं प्रभो ॥ १८ ॥&lt;br&gt;&#xA;अद्य देव निशीथिन्या व्यतीते प्रहरद्वये ।&lt;br&gt;&#xA;कथं तद्दर्शनं भूयादस्माकं परमेश्वर ॥ १९ ॥&lt;br&gt;&#xA;तथा मध्ये दीर्घनदी यमुना प्रतिबन्धिका ।&lt;br&gt;&#xA;कथं तत्तरणं नावं ऋते देव भविष्यति ॥ २० ॥&lt;br&gt;&#xA;श्रीभगवानुवाच -&lt;br&gt;&#xA;अवश्यमेव गन्तव्यं भवतीभिर्यदा प्रियाः ।&lt;br&gt;&#xA;यमुनामेत्य चैतद्वै वक्तव्यं मार्गहेतवे ॥ २१ ॥&lt;br&gt;&#xA;यदि कृष्णो बालयतिः सर्वदोषविवर्जितः ।&lt;br&gt;&#xA;तर्हि नो देहि मार्गं वै कालिन्दि सरितां वरे ॥ २२ ॥&lt;br&gt;&#xA;इत्युक्ते वचने कृष्णा मार्गं वो दास्यति स्वतः ।&lt;br&gt;&#xA;सुखेन तेन व्रजत यूयं सर्वा व्रजाङ्गनाः ॥ २३ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वाऽथ तद्वाक्यं पात्रैर्दीर्घैर्व्रजाङ्गनाः ।&lt;br&gt;&#xA;षट्पञ्चाशत्तमान् भोगान् नीत्वा सर्वाः पृथक्‌पृथक् ॥ २४ ॥&lt;br&gt;&#xA;यमुनामेत्य हर्युक्तं जगुरानतकन्धराः ।&lt;br&gt;&#xA;सद्यः कृष्णा ददौ मार्गं गोपीभ्यो मैथिलेश्वर ॥ २५ ॥&lt;br&gt;&#xA;तेन गोप्यो गताः सर्वा भाण्डीरं चातिविस्मिताः ।&lt;br&gt;&#xA;ततः प्रदक्षिणीकृत्य मुनिं दुर्वासनं च ताः ॥ २६ ॥&lt;br&gt;&#xA;नत्वा तद्दर्शनं चक्रुः पुरो धृत्वाऽशनं वहु ।&lt;br&gt;&#xA;मे पूर्वं चापि मे पूर्वमन्नं भोज्यं त्वया मुने ॥ २७ ॥&lt;br&gt;&#xA;एवं विवदमानानां गोपीनां भक्तिलक्षणम् ।&lt;br&gt;&#xA;विज्ञाय मुनिशार्दूलः प्रोवाच विमलं वचः ॥ २८ ॥&lt;br&gt;&#xA;मुनिरुवाच -&lt;br&gt;&#xA;गोप्यः परमहंसोऽहं कृतकृत्यो हि निष्क्रियः ।&lt;br&gt;&#xA;तस्मान्मुखे मे दातव्यं स्वं स्वं चाप्यशनं करैः ॥ २९ ॥&lt;br&gt;&#xA;श्रीनारद उवाच -&lt;br&gt;&#xA;एवं विदारिते तेन मुखे गोप्योऽतिहर्षिताः ।&lt;br&gt;&#xA;षट्पञ्चाशत्तमान् भोगान् स्वान्स्वान् सर्वाः समाक्षिपन् ॥ ३० ॥&lt;br&gt;&#xA;क्षिपन्तीनां च गोपीनां पश्यन्तीनां मुनीश्वरः ।&lt;br&gt;&#xA;जघास कोटिशो मारान् भोगान् सर्वान् क्षुधातुरः ॥ ३१ ॥&lt;br&gt;&#xA;विस्मितानां च गोपीनां पश्यन्तीनां परस्परम् ।&lt;br&gt;&#xA;इत्थं शून्यानि पात्राणि बभूवुर्नृपसत्तम ॥ ३२ ॥&lt;br&gt;&#xA;अथ गोप्यो मुनिं शान्तं नत्वा तं भक्तवत्सलम् ।&lt;br&gt;&#xA;विस्मिताः प्रणताः प्राहुः सर्वाः पूर्णमनोरथाः ॥ ३३ ॥&lt;br&gt;&#xA;गोप्य ऊचुः -&lt;br&gt;&#xA;मुने आगमनात्पूर्वं कृष्णोक्तवचसा नदीम् ।&lt;br&gt;&#xA;तीर्त्वाऽऽगतास्त्वत्समीपं दर्शनार्थं शुभेच्छया ॥ ३४ ॥&lt;br&gt;&#xA;इतः कथं गमिष्यामः सन्देहोऽयं महानभूत् ।&lt;br&gt;&#xA;तद्विधेहि नमस्तुभ्यं येन पन्था लघुर्भवेत् ॥ ३५ ॥&lt;br&gt;&#xA;सुखेनातः प्रगन्तव्यं भवतीभिर्यदा स्वतः ।&lt;br&gt;&#xA;यमुनामेत्य चैतद्वै वक्तव्यं मार्गहेतवे ॥ ३६ ॥&lt;br&gt;&#xA;यदि दूर्वारसं पीत्वा दुर्वासाः केवलं क्षितौ ।&lt;br&gt;&#xA;व्रती निरन्नो निर्वारि वर्तते पृथिवीतले ॥ ३७ ॥&lt;br&gt;&#xA;तर्हि नो देहि मार्गं वै कालिन्दि सरितां वरे ।&lt;br&gt;&#xA;इत्युक्ते वचने कृष्णा मार्गं वो दास्यति स्वतः ॥ ३८ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वा वचो गोप्यो नत्वा तं मुनिपुङ्गवम् ।&lt;br&gt;&#xA;यमुनामेत्य मुन्युक्तं चोक्त्वा तीर्त्वा नदीं नृप ॥ ३९ ॥&lt;br&gt;&#xA;श्रीकृष्णपार्श्वमाजग्मुर्विस्मिता मङ्गलायनाः ॥ ४० ॥&lt;br&gt;&#xA;अथ रासे गोपवध्वः सन्देहं मनसोत्थितम् ।&lt;br&gt;&#xA;पप्रच्छुः श्रीहरिं वीक्ष्य रहः पूर्णमनोरथाः ॥ ४१ ॥&lt;br&gt;&#xA;गोप्य ऊचुः -&lt;br&gt;&#xA;दुर्वाससो दर्शनं भोः कृतमस्माभिरग्रतः ।&lt;br&gt;&#xA;युवयोर्वाक्यतश्चात्र सन्देहोऽयं प्रजायते ॥ ४२ ॥&lt;br&gt;&#xA;यथा गुरुस्तथा शिष्यो मृषावादी न संशयः ।&lt;br&gt;&#xA;जारस्त्वमसि गोपीनां रसिको बाल्यतः प्रभो ॥ ४३ ॥&lt;br&gt;&#xA;कथं बालयतिस्त्वं वै वद तद्‌वृजिनार्दन ।&lt;br&gt;&#xA;कथं दूर्वारसं पीत्वा दुर्वासा बहुभुङ्‌मुनिः ।&lt;br&gt;&#xA;नो जात एष सन्देहः पश्यन्तीनां व्रजेश्वर ॥ ४४ ॥&lt;br&gt;&#xA;श्रीभगवानुवाच -&lt;br&gt;&#xA;निर्ममो निरहङ्कारः समानः सर्वगः परः ।&lt;br&gt;&#xA;सदा वैषम्यरहितो निर्गुणोऽहं न संशयः ॥ ४५ ॥&lt;br&gt;&#xA;तथापि भक्तान् भजतो भजेऽहं वै यथा तथा ।&lt;br&gt;&#xA;तथैव साधुर्ज्ञानी वै वैषम्यरहितः सदा ॥ ४६ ॥&lt;br&gt;&#xA;न बुद्धिभेदं जनयेदज्ञानां कर्मसङ्गिनाम् ।&lt;br&gt;&#xA;जोषयेत्सर्वकर्माणि विद्वान् युक्तः समाचरन् ॥ ४७ ॥&lt;br&gt;&#xA;यस्य सर्वे समारम्भाः कामसङ्कल्पविर्जिताः ।&lt;br&gt;&#xA;ज्ञानाग्निदग्धकर्माणं तमाहुः पण्डितं बुधाः ॥ ४८ ॥&lt;br&gt;&#xA;निराशीर्यतचित्तात्मा त्यक्तसर्वपरिग्रहः ।&lt;br&gt;&#xA;शारीरं केवलं कर्म कुर्वन्नाप्नोति किल्बिषम् ॥ ४९ ॥&lt;br&gt;&#xA;न हि ज्ञानेन सदृशं पवित्रमिह विद्यते ।&lt;br&gt;&#xA;तत्स्वयं योगसंसिद्धः कालेनात्मनि विन्दति ॥ ५० ॥&lt;br&gt;&#xA;ब्रह्मण्याधाय कर्माणि सङ्गं त्यक्त्वा करोति यः ।&lt;br&gt;&#xA;लिप्यते न स पापेन पद्मपत्रमिवाम्भसा ॥ ५१ ॥&lt;br&gt;&#xA;तस्मान्मुनिस्तु दुर्वासा बहुभुक् त्वद्धिते रतः ।&lt;br&gt;&#xA;न तस्य भोजनेच्छा स्याद्दूर्वारसमिताशनः ॥ ५२ ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वा वचो गोप्यः सर्वास्ताश्छिन्नसंशयाः ।&lt;br&gt;&#xA;श्रुतिरूपा ज्ञानमय्यो बभूवुर्मैथिलेश्वर ॥ ५३ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;श्रुतिरूपोपाख्यानं नाम प्रथमोऽध्यायः ॥ १ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/02/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - द्वितीयोऽध्यायः&lt;br&gt;&#xA;ऋषिरूप-गोपीगणानां उत्पत्तिः -&lt;/p&gt;&#xA;&lt;p&gt;श्रीनारद उवाच गोपीनामृषिरूपाणामाख्यानं शृणु मैथिल ।&lt;br&gt;&#xA;सर्वपापहरं पुण्यं कृष्णभक्तिविवर्धनम् ॥१॥&lt;br&gt;&#xA;वङ्गेषु मङ्गलो नाम गोप आसीन्महामनाः ।&lt;br&gt;&#xA;लक्ष्मीवाञ्छ्रुतसम्पन्नो नवलक्षगवां पतिः ॥२॥&lt;br&gt;&#xA;भार्याः पञ्चसहस्राणि बभूवुस्तस्य मैथिल ।&lt;br&gt;&#xA;कदाचिद्दैवयोगेन धनं सर्वं क्षयं गतम् ॥३॥&lt;br&gt;&#xA;चौरैर्नीतास्तस्य गावः काश्चिद्राज्ञा हृता बलात् ।&lt;br&gt;&#xA;एवं दैन्ये च सम्प्राप्ते दुःखितो मङ्गलोऽभवत् ॥४॥&lt;br&gt;&#xA;तदा श्रीरामस्य वराद्दण्डकारण्यवासिनः ।&lt;br&gt;&#xA;ऋषयः स्त्रीत्वमापन्ना बभूवुस्तस्य कन्यकाः ॥५॥&lt;br&gt;&#xA;दृष्ट्वा कन्यासमूहं स दुःखी गोपोऽथ मङ्गलः ।&lt;br&gt;&#xA;उवाच दैन्यदुःखाढ्य आधिव्याधिसमाकुलः ॥६॥&lt;br&gt;&#xA;मङ्गल उवाच -&lt;br&gt;&#xA;किं करोमि क्व गच्छामि को मे दुःखं व्यपोहति ।&lt;br&gt;&#xA;श्रीर्न भूतिर्नाभिजनो न बलं मेऽस्ति साम्प्रतम् ॥७॥&lt;br&gt;&#xA;धनं विना कथं चासां विवाहो हा भविष्यति ।&lt;br&gt;&#xA;भोजने यत्र सन्देहो धनाश तत्र कीदृशी ॥८॥&lt;br&gt;&#xA;सति दैन्ये कन्यकाः स्युः काकतालीयवद्गृहे ।&lt;br&gt;&#xA;तस्मात्कस्यापि राज्ञस्तु धनिनो बलिनस्त्वहम् ॥९॥&lt;br&gt;&#xA;दास्याम्येताः कन्यकाश्च कन्यानां सौख्यहेतवे ।&lt;br&gt;&#xA;कदर्थीकृत्य ता कन्याः एवं बुद्ध्या स्थितोऽभवत् ॥&lt;br&gt;&#xA;तदैव माथुराद्देशाद्गोपश्चैकः समागतः ॥१०॥&lt;br&gt;&#xA;नारद उवाच -&lt;br&gt;&#xA;तीर्थयायी जयो नाम वृद्धोबुद्धिमतां वरः ।&lt;br&gt;&#xA;तन्मुखान्नन्दराजस्य श्रुतं वैभवमद्भुतम् ॥११॥&lt;br&gt;&#xA;नन्दराजस्य बलये मङ्गलो दैन्यपीडितः ।&lt;br&gt;&#xA;विचिन्त्य प्रेषयामास कन्यकाश्चारुलोचनाः ॥ १२ ॥&lt;br&gt;&#xA;ता नन्दराजस्य गृहे कन्यका रत्नभूषिताः ।&lt;br&gt;&#xA;गवां गोमयहारिण्यो बभूवुर्गोव्रजेषु च ॥ १३ ॥&lt;br&gt;&#xA;श्रीकृष्णं सुन्दरं दृष्ट्वा कन्या जातिस्मराश्च ताः ।&lt;br&gt;&#xA;कालिन्दीसेवनं चक्रुर्नित्यं श्रीकृष्णहेतवे ॥ १४ ॥&lt;br&gt;&#xA;अथैकदा श्यामलाङ्गी कालिन्दी दीर्घलोचना । ताभ्यः स्वदर्शनं दत्वा वरं दातुं समुद्यता ॥ १५ ॥&lt;br&gt;&#xA;ता वव्रिरे व्रजेशस्य पुत्रो भूयात्पतिश्च नः ।&lt;br&gt;&#xA;तथास्तु चोक्त्वा कालिन्दी तत्रैवान्तरधीयत ॥ १६ ॥&lt;br&gt;&#xA;ताः प्राप्ता वृन्दकारण्ये कार्तिक्यां रासमण्डले ।&lt;br&gt;&#xA;ताभिः सार्धं हरी रेमे सुरीभिः सुरराडिव ॥ १७ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;ऋषिरूपोपाख्यानं नाम द्वितीयोऽध्यायः ॥२॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/03/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - तृतीयोऽध्यायः&lt;br&gt;&#xA;मैथिली गोपीगणानां उपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;मैथिलीनां गोपिकानामाख्यानं शृणु मैथिल ।&lt;br&gt;&#xA;दशाश्वमेधतीर्थस्य फलदं भक्तिवर्धनम् ॥ १ ॥&lt;br&gt;&#xA;श्रीरामस्य वराज्जाताः नवनन्दगृहेषु याः ।&lt;br&gt;&#xA;कमनीयं नन्दसूनुं दृष्ट्वा ता मोहमास्थिताः ॥ २ ॥&lt;br&gt;&#xA;मार्गशीर्षे शुभे मासि चक्रुः कात्यायनीव्रतम् ।&lt;br&gt;&#xA;उपचारैः षोडशभिः कृत्वा देवीं महीमयीम् ॥ ३ ॥&lt;br&gt;&#xA;अरुणोदयवेलायां स्नाताः श्रीयमुनाजले ।&lt;br&gt;&#xA;नित्यं समेता आजग्मुर्गायन्त्यो भगवद्‌गुणान् ॥ ४ ॥&lt;br&gt;&#xA;एकदा ताः स्ववस्त्राणि तीरे न्यस्य व्रजाङ्गनाः ।&lt;br&gt;&#xA;विजर्ह्रुर्यमुनातोये कराभ्यां सिञ्चतीर्मिथः ॥ ५ ॥&lt;br&gt;&#xA;तासां वासांसि सन्नीय भगवान् प्रातरागतः ।&lt;br&gt;&#xA;त्वरं कदम्बमारुह्य चौरवन्मौनमास्थितः ॥ ६ ॥&lt;br&gt;&#xA;ता न वीक्ष्य स्ववासांसि विस्मिता गोपकन्यकाः ।&lt;br&gt;&#xA;नीपस्थितं विलोक्याथ सलज्जा जहसुर्नृप ॥ ७ ॥&lt;br&gt;&#xA;प्रतीच्छन्तु स्ववासांसि सर्वा आगत्य चात्र वै ।&lt;br&gt;&#xA;अन्यथा न हि दास्यामि वृक्षात्कृष्ण उवाच ह ॥ ८ ॥&lt;br&gt;&#xA;राजन्त्यस्ताः शीतजले हसन्त्यः प्राहुरानताः ॥ ९ ॥&lt;br&gt;&#xA;गोप्य ऊचुः -&lt;br&gt;&#xA;हे नन्दनन्दन मनोहर गोपरत्न&lt;br&gt;&#xA;गोपालवंशनवहंस महार्तिहारिन् ।&lt;br&gt;&#xA;श्रीश्यामसुन्दर तवोदितमद्य वाक्यं&lt;br&gt;&#xA;कुर्मः कथं विवसनाः किल तेऽपि दास्यः ॥ १० ॥&lt;br&gt;&#xA;गोपाङ्गनावसनमुण्नवनीतहारी&lt;br&gt;&#xA;जातो व्रजेऽतिरसिकः किल निर्भयोऽसि ।&lt;br&gt;&#xA;वासांसि देहि न चेन्मथथुराधिपाय&lt;br&gt;&#xA;वक्ष्यामहेऽनयमतीव कृतं त्वयाऽत्र ॥ ११ ॥&lt;br&gt;&#xA;श्रीभगवानुवाच -&lt;br&gt;&#xA;दास्यो ममैव यदि सुन्दरमन्दहासा&lt;br&gt;&#xA;इच्छन्तु वैत्य किल चात्र कदम्बमूले ।&lt;br&gt;&#xA;नोचेत्समस्तवसनानि नयामि गेहां-&lt;br&gt;&#xA;स्तस्मात्करिष्यथ ममैव वचोऽविलम्बात् ॥ १२ ॥&lt;br&gt;&#xA;श्रीनारद उवाच - तदा ता निर्गताः सर्वा जलाद्‌गोप्योऽतिवेपिताः ।&lt;br&gt;&#xA;आनता योनिमाच्छाद्य पाणिभ्यां शीतकर्शिताः ॥ १३ ॥&lt;br&gt;&#xA;कृष्णदत्तानि वासांसि ददुः सर्वा व्रजजाङ्गनाः ।&lt;br&gt;&#xA;मोहिताश्च स्थितास्तत्र कृष्णे लज्जायितेक्षणाः ॥ १४ ॥&lt;br&gt;&#xA;ज्ञात्वा तासामभिप्रायं परमप्रेमलक्षणम् ।&lt;br&gt;&#xA;आह मन्दस्मितः कृष्णः समन्ताद्‌वीक्ष्य ता वचः ॥ १५ ॥&lt;br&gt;&#xA;श्रीभगवानुवाच -&lt;br&gt;&#xA;भवतीभिर्मार्गशीर्षे कृतं कात्यायनीव्रतम् ।&lt;br&gt;&#xA;मदर्थं तच्च सफलं भविष्यति न संशयः ॥ १६ ॥&lt;br&gt;&#xA;परश्वोऽहनि चाटव्यां कृष्णातीरे मनोहरे ।&lt;br&gt;&#xA;युष्माभिश्च करिष्यामि रासं पूर्णमनोरथम् ॥ १७ ॥&lt;br&gt;&#xA;इत्युक्त्वाऽथ गते कृष्णे परिपूर्णतमे हरौ ।&lt;br&gt;&#xA;प्राप्तानन्दा मन्दहासा गोप्यः सर्वा गृहान् ययुः ॥ १८ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;मैथिल्युपाख्यानं नाम तृतीयोऽध्यायः ॥ ३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/04/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - चतुर्थोऽध्यायः&lt;br&gt;&#xA;कौशला गोपीगणानामुपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;कौशलानां गोपिकानां वर्णनं शृणु मैथिल ।&lt;br&gt;&#xA;सर्वपापहरं पुण्यं श्रीकृष्णचरितामृतम् ॥ १ ॥&lt;br&gt;&#xA;नवोपनन्दगेहेषु जाता रामवराद्‌व्रजे ।&lt;br&gt;&#xA;परिणीता गोपजनै रत्नरभूषणभूषिताः ॥ २ ॥&lt;br&gt;&#xA;पूर्णचन्द्रप्रतीकाशा नवयौवनसंयुताः ।&lt;br&gt;&#xA;पद्मिन्यो हंसगमनाः पद्मपत्रविलोचनाः ॥ ३ ॥&lt;br&gt;&#xA;जारधर्मेण सुस्नेहं सुदृढं सर्वतोऽधिकम् ।&lt;br&gt;&#xA;चक्रुः कृष्णे नन्दसुते कमनीये महात्मनि ॥ ४ ॥&lt;br&gt;&#xA;ताभिः सार्द्धं सदा हास्यं व्रजवीथीषु माधवः ।&lt;br&gt;&#xA;स्मितैः पीतपटादानैः कर्षणैः स चकार ह ॥ ५ ॥&lt;br&gt;&#xA;दधिविक्रयार्थं यान्त्यस्ताः कृष्ण कृष्णेति चाब्रुवन् ।&lt;br&gt;&#xA;कृष्णे हि प्रेमसंयुक्ता भ्रमन्त्यः कुञ्जमडले ॥ ६ ॥&lt;br&gt;&#xA;खे वायौ चाग्निजलयोर्मह्यां ज्योतिर्दिशासु च ।&lt;br&gt;&#xA;द्रुमेषु जनवृन्देषु तासां कृष्णो हि लक्ष्यते ॥ ७ ॥&lt;br&gt;&#xA;प्रेमलक्षणसंयुक्ताः श्रीकृष्णहृतमानसाः ।&lt;br&gt;&#xA;अष्टभिः सात्त्विकैर्भावैः सम्पन्नास्ताश्च योषितः ॥ ८ ॥&lt;br&gt;&#xA;प्रेम्णा परमहंसानां पदवीं समुपागताः ।&lt;br&gt;&#xA;कृष्णनन्दाः प्रधावन्त्यो व्रजवीथीषु ता नृप ॥ ९ ॥&lt;br&gt;&#xA;जडा जडं न जानन्त्यो जडोन्मत्तपिशाचवत् ।&lt;br&gt;&#xA;अब्रुवन्त्यो ब्रुवन्त्यो वा गतलज्जा गतव्यथाः ॥ १० ॥&lt;br&gt;&#xA;एवं कृतार्थतां प्राप्प्तास्तन्मया याश्च गोपिकाः ।&lt;br&gt;&#xA;बलादाकृष्य कृष्णस्य चुचुम्बुर्मुखपङ्कजम् ॥ ११ ॥&lt;br&gt;&#xA;तासां तपः किं कथयामि राजन्&lt;br&gt;&#xA;पूर्णे परे ब्रह्मणि वासुदेवे ।&lt;br&gt;&#xA;याश्चक्रिरे प्रेम हृदिन्द्रियाद्यै-&lt;br&gt;&#xA;र्विसृज्य लोकव्यवहारमार्गम् ॥ १२ ॥&lt;br&gt;&#xA;या रासरङ्गे विनिधाय बाहुं&lt;br&gt;&#xA;कृष्णांसयोः प्रेमविभिन्नचित्ताः ।&lt;br&gt;&#xA;चक्रुर्वशे कृष्णमलं तपस्त-&lt;br&gt;&#xA;द्‌वक्तुं न शक्तो वदनैः फणीन्द्रः ॥ १३ ॥&lt;br&gt;&#xA;योगेन साङ्ख्येन शुभेन कर्मणा&lt;br&gt;&#xA;न्यायादिवैशेषिकतत्त्ववित्तमैः ।&lt;br&gt;&#xA;यत्प्राप्यते तच्च पदं वेदेहराट्&lt;br&gt;&#xA;सम्प्राप्यते केवलभक्तिभावतः ॥ १४ ॥&lt;br&gt;&#xA;भक्त्यैव वश्यो हरिरादिदेवः&lt;br&gt;&#xA;सदा प्रमाणं किल चात्र गोप्यः ।&lt;br&gt;&#xA;साङ्ख्यं च योगं न कृतं कदापि&lt;br&gt;&#xA;प्रेम्णैव यस्य प्रकृतिं गताः स्युः ॥ १५ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;कौशलोपाख्यानं नाम चतुर्थोऽध्यायः ॥ ४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/05/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - पञ्चमोऽध्यायः&lt;br&gt;&#xA;अयोध्यापुरवासिनी-गोपीजन्मोपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अयोध्यावासिनीनां तु गोपीनां वर्णनं शृणु ।&lt;br&gt;&#xA;चतुष्पदार्थदं साक्षात्कृष्णप्राप्तिकरं परम् ॥ १ ॥&lt;br&gt;&#xA;सिन्धुदेशेषु नगरी चम्पका नाम मैथिल ।&lt;br&gt;&#xA;बभूव तस्यां विमलो राजा धर्मपरायणः ॥ २ ॥&lt;br&gt;&#xA;कुवेर इव कोशाढ्यो मनस्वी मृगराडिव ।&lt;br&gt;&#xA;विष्णुभक्तः प्रशान्तात्मा प्रह्लाद इव मूर्तिमान् ॥ ३ ॥&lt;br&gt;&#xA;भार्याणां षट्सहस्राणि बभूवुस्तस्य भूपतेः ।&lt;br&gt;&#xA;रूपवत्यः कञ्जनेत्रा वन्ध्यात्वं ताः समागताः ॥ ४ ॥&lt;br&gt;&#xA;अपत्यं केन पुण्येन भूयान् मेऽत्र शुभं नृप ।&lt;br&gt;&#xA;एवं चिन्तयतस्तस्य बहवो वत्सरा गताः ॥ ५ ॥&lt;br&gt;&#xA;एकदा याज्ञवल्क्यस्तु मुनीन्द्रस्तमुपागतः ।&lt;br&gt;&#xA;तं नत्वाभ्यर्च विधिवन्नृपस्तत्सम्मुखे स्थितः ॥ ६ ॥&lt;br&gt;&#xA;चिन्ताकुलं नृपं वीक्ष्य याज्ञवल्क्यो महामुनिः ।&lt;br&gt;&#xA;सर्वज्ञः सर्वविच्छान्तः प्रत्युवाच नृपोत्तमम् ॥ ७ ॥&lt;br&gt;&#xA;श्रीयाज्ञवल्क्य उवाच -&lt;br&gt;&#xA;राजन् कृशोऽसि कस्मात्त्वं का चिन्ता ते हृदि स्थिता ।&lt;br&gt;&#xA;सप्रस्वगेषु कुशलं दृश्यते साम्प्रतं तव ॥ ८ ॥&lt;br&gt;&#xA;विमल उवाच -&lt;br&gt;&#xA;ब्रह्मंस्त्वं किं न जानासि तपसा दिव्यचक्षुषा ।&lt;br&gt;&#xA;तथाऽप्यहं वदिष्यामि भवतो वाक्यगौरवात् ॥ ९ ॥&lt;br&gt;&#xA;आनपत्येन दुःखेन व्याप्तोऽहं मुनिसत्तम ।&lt;br&gt;&#xA;किं करोमि तपो दानं वद येन भवेत्प्रजा ॥ १० ॥&lt;br&gt;&#xA;श्रीनारद उवाच -&lt;br&gt;&#xA;इति श्रुत्वा याज्ञवल्क्यो ध्यानस्तिमितलोचनः ।&lt;br&gt;&#xA;दीर्घं दध्यौ मुनिश्रेष्ठो भूतं भव्यं विचिन्तयन् ॥ ११ ॥&lt;br&gt;&#xA;श्रीयाज्ञवल्क्य उवाच -&lt;br&gt;&#xA;अस्मिन् जन्मनि राजेन्द्र पुत्रो नैव च नैव च ।&lt;br&gt;&#xA;पुत्र्यस्तव भविष्यन्ति कोटिशो नृपसत्तम ॥ १२ ॥&lt;br&gt;&#xA;राजोवाच -&lt;br&gt;&#xA;पुत्रं विना पूर्वऋणान्न कोऽपि&lt;br&gt;&#xA;प्रमुच्यते भूमितले मुनीन्द्र ।&lt;br&gt;&#xA;सदा ह्यपुत्रस्य गृहे व्यथा स्या-&lt;br&gt;&#xA;त्परं त्विहामुत्र सुखं न किञ्चित् ॥ १३ ॥&lt;br&gt;&#xA;श्रीयाज्ञवल्क्य उवाच -&lt;br&gt;&#xA;मा खेदं कुरु राजेन्द्र पुत्र्यो देयास्त्वया खलु ।&lt;br&gt;&#xA;श्रीकृष्णाय भविष्याय परं दायादिकैः सह ॥ १४ ॥&lt;br&gt;&#xA;तेनैव कर्मणा त्वं वै देवर्षिपितृणामृणात् ।&lt;br&gt;&#xA;विमुक्तो नृपशार्दूल परं मोक्षमवाप्स्यसि ॥ १५ ॥&lt;br&gt;&#xA;श्रीनारद उवाच -&lt;br&gt;&#xA;तदाऽतिहर्षितो राजा श्रुत्वा वाक्यं महामुनेः ।&lt;br&gt;&#xA;पुनः पप्रच्छ सन्देहं याज्ञवल्क्यं महामुनिम् ॥ १६ ॥&lt;br&gt;&#xA;राजोवाच -&lt;br&gt;&#xA;कस्मिन् कुले कुत्र देशे भविष्यः श्रीहरिः स्वयम् ।&lt;br&gt;&#xA;कीदृग्‌रूपश्च किंवर्णो वर्षैश्च कतिभिर्गतैः ॥ १७ ॥&lt;br&gt;&#xA;श्रीयाज्ञवल्क्य उवाच -&lt;br&gt;&#xA;द्वापरस्य युगस्यास्य तव राज्यान्महाभुज ।&lt;br&gt;&#xA;अवशेषे वर्षशते तथा पञ्चदशे नृप ॥ १८ ॥&lt;br&gt;&#xA;तस्मिन् वर्षे यदुकुले मथुरायां यदोः पुरे ।&lt;br&gt;&#xA;भाद्रे बुधे कृष्णपक्षे धात्रर्क्षे हर्षणे वृषे ॥ १९ ॥&lt;br&gt;&#xA;बवेऽष्टम्यामर्धरात्रे नक्षत्रेशमहोदये ।&lt;br&gt;&#xA;अन्धकारावृते काले देवक्यां शौरिमन्दिरे ॥ २० ॥&lt;br&gt;&#xA;भविष्यति हरिः साक्षादरण्यामध्वरेऽग्निवत् ।&lt;br&gt;&#xA;श्रीवत्साङ्को घनश्यामो वनमाल्यतिसुन्दरः ॥ २१ ॥&lt;br&gt;&#xA;पीताम्बरः पद्मनेत्रो भविष्यति चतुर्भुजः ।&lt;br&gt;&#xA;तस्मै देया त्वया कन्या आयुस्तेऽस्ति न संशयः ॥ २२ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;अयोध्यापुरवासिन्युपाख्यानं नाम पञ्चमोऽध्यायः ॥ ५ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/06/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - षष्ठोऽध्यायः&lt;br&gt;&#xA;अयोध्यापुरवासिनि गोपीगणानामुपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एवमुक्त्वा गते साक्षाद्याज्ञवल्क्ये महामुनौ ॥&lt;br&gt;&#xA;अतीव हर्षमापन्नौ विमलश्चम्पकापतिः ॥ १ ॥&lt;br&gt;&#xA;अयोध्यापुरवासिन्यः श्रीरामस्य वराच्च याः ॥&lt;br&gt;&#xA;बभूवुस्तस्य भार्यासु ताः सर्वाः कन्यकाः शुभाः ॥ २ ॥&lt;br&gt;&#xA;विवाहयोग्यास्ता दृष्ट्वा चिन्तयन् चम्पकापतिः ॥&lt;br&gt;&#xA;याज्ञवल्क्यवचः स्मृत्वा दूतमाह नृपेश्वरः ॥ ३ ॥&lt;br&gt;&#xA;विमल उवाच -&lt;br&gt;&#xA;मथुरां गच्छ दूत त्वं गत्वा शौरिगृहं शुभम् ॥&lt;br&gt;&#xA;दर्शनीयस्त्वया पुत्रो वसुदेवस्य सुन्दरः ॥ ४ ॥&lt;br&gt;&#xA;श्रीवत्साङ्को घनश्यामो वनमाली चतुर्भुजः ॥&lt;br&gt;&#xA;यदि स्यात्तर्हि दास्यामि तस्मै सर्वाः सुकन्यकाः ॥ ५ ॥&lt;br&gt;&#xA;श्रीनारद उवाच -&lt;br&gt;&#xA;इति वाक्यं ततः श्रुत्वा दूतोऽसौ मथुरां गतः ।&lt;br&gt;&#xA;पप्रच्छ सर्वाभिप्रायं माथुरांश्च महाजनान् ॥ ६ ॥&lt;br&gt;&#xA;तद्वाक्यं माथुराः श्रुत्वा कंसभीताः सुबुद्धयः ।&lt;br&gt;&#xA;तं दूतं रहसि प्राहुः कर्णान्ते मन्दवाग्यथा ॥ ७ ॥&lt;br&gt;&#xA;माथुरा ऊचुः&lt;br&gt;&#xA;वसुदेवस्य ये पुत्राः कंसेन बहवो हताः ।&lt;br&gt;&#xA;एकाऽवशिष्टावरजा कन्या साऽपि दिवं गता ॥ ८ ॥&lt;br&gt;&#xA;वसुदेवोऽस्ति चात्रैव ह्यपुत्रो दीनमानसः ।&lt;br&gt;&#xA;इदं न कथनीयं हि त्वया कंसभयं पुरे ॥ ९ ॥&lt;br&gt;&#xA;शौरिसन्तानवार्तां यो वक्ति चेन्मथुरापुरे ।&lt;br&gt;&#xA;तं दण्डयति कंसोऽसौ शौर्यष्टमशिशो रिपुः ॥ १० ॥&lt;br&gt;&#xA;श्रीनारद उवाच -&lt;br&gt;&#xA;जनवाक्यं ततः श्रुत्वा दूतो वै चम्पकापुरीम् ।&lt;br&gt;&#xA;गत्वाऽथ कथयामास राज्ञे कारणमद्‌भुतम् ॥ ११ ॥&lt;br&gt;&#xA;दूत उवाच -&lt;br&gt;&#xA;मथुरायामस्ति शौरिरनपत्योऽतिदीनवत् ।&lt;br&gt;&#xA;तत्पुत्रास्तु पुरा जाताः कंसेन निहताः श्रुतम् ॥ १२ ॥&lt;br&gt;&#xA;एकावशिष्टा कन्याऽपि खं गता कंसहस्ततः ।&lt;br&gt;&#xA;एवं शृत्वा यदुपुरान्निर्गतोऽहं शनैः शनैः ॥ १३ ॥&lt;br&gt;&#xA;चरन् वृन्दावने रम्ये कालिन्दीनिकटे शुभे ।&lt;br&gt;&#xA;अकस्माल्लतिकावृन्दे दृष्टः कश्चिच्छिशुर्मया ॥ १४ ॥&lt;br&gt;&#xA;तल्लक्षणसमो राजन् गोगोपगणमध्यतः ।&lt;br&gt;&#xA;श्रीवत्साङ्को घनश्यामो वनमाल्यतिसुन्दरः ॥ १५ ॥&lt;br&gt;&#xA;द्विभुजो गोपसूनुश्च परं त्वेतद्विलक्षणम् ।&lt;br&gt;&#xA;त्वया चतुर्भुजश्चोक्तो वसुदेवात्मजो हरिः ॥ १६ ॥&lt;br&gt;&#xA;किं कर्तव्यं वद नृप मुनिवाक्यं मृषा न हि ।&lt;br&gt;&#xA;यत्र यत्र यथेच्छा ते तत्र मां प्रेषय प्रभो ॥ १७ ॥&lt;br&gt;&#xA;श्रीनारद उवाच -&lt;br&gt;&#xA;इति चिन्तयतस्तस्य विस्मितस्य नृपस्य च ।&lt;br&gt;&#xA;गजाह्वयात्सिन्धुदेशान् जेतुं भीष्मः समागतः ॥ १८ ॥&lt;br&gt;&#xA;तं पूज्य विमलो राजा दत्वा तस्मै बलिं बहु ।&lt;br&gt;&#xA;पप्रच्छ सर्वाभिप्रायं भीष्मं धर्मभृतां वरम् ॥ १९ ॥&lt;br&gt;&#xA;विमल उवाच -&lt;br&gt;&#xA;याज्ञवल्क्येन पूर्वोक्तो मथुरायां हरिः स्वयम् ।&lt;br&gt;&#xA;वसुदेवस्य देवक्यां भविष्यति न संशयः ॥ २० ॥&lt;br&gt;&#xA;न जातो वसुदेवस्य सकाशेऽद्य हरिः परः ।&lt;br&gt;&#xA;ऋषिवाक्यं मृषा न स्यात्कस्मै दास्यामि कन्यकाः ॥ २१ ॥&lt;br&gt;&#xA;महाभागवतः साक्षात्त्वं परावरवित्तमः ।&lt;br&gt;&#xA;जितेन्द्रियो बाल्यभावाद्‌वीरो धन्वी वसूत्तमः ।&lt;br&gt;&#xA;एतद्वद महाबुद्धे किं कर्तव्यं मयाऽत्र वै ॥ २२ ॥&lt;br&gt;&#xA;श्रीनारद उवाच -&lt;br&gt;&#xA;विमलं प्राह गाङ्गेयो महाभागवतः कविः ।&lt;br&gt;&#xA;दिव्यदृग्धर्मतत्वज्ञः श्रीकृष्णस्य प्रभाववित् ॥ २३ ॥&lt;br&gt;&#xA;भीष्म उवाच -&lt;br&gt;&#xA;हे राजन् गुप्तमाख्यानं वेदव्यासमुखाच्छ्रुतम् ।&lt;br&gt;&#xA;सर्वपापहरं पुण्यं शृणु हर्षविवर्द्धनम् ॥ २४ ॥&lt;br&gt;&#xA;देवानां रक्षणार्थाय दैत्यानां हि वधाय च ।&lt;br&gt;&#xA;वसुदेवगृहे जातः परिपूर्णतमो हरिः ॥ २५ ॥&lt;br&gt;&#xA;अर्धरात्रे कंसभयान्नीत्वा शौरिश्च तं त्वरम् ।&lt;br&gt;&#xA;गत्वा च गोकुले पुत्रं निधाय शयने नृप ॥ २६ ॥&lt;br&gt;&#xA;यशोदानन्दयोः पुत्रीं मायां नीत्वा पुरं ययौ ।&lt;br&gt;&#xA;ववृधे गोकुले कृष्णो गुप्तो ज्ञातो न कैर्नृभिः ॥ २७ ॥&lt;br&gt;&#xA;सोऽद्यैव वृदकारण्ये हरिर्गोपालवेषधृक् ।&lt;br&gt;&#xA;एकादश समास्तत्र गूढो वासं करिष्यति ।&lt;br&gt;&#xA;दैत्यं कंसं घातयित्वा प्रकटः स भविष्यति ॥ २८ ॥&lt;br&gt;&#xA;अयोध्यापुरवासिन्यः श्रीरामस्य वराच्च याः ।&lt;br&gt;&#xA;ताः सर्वास्तव भार्यासु बभूवुः कन्यकाः शुभाः ॥ २९ ॥&lt;br&gt;&#xA;गूढाय देवदेवाय देयाः कन्यास्त्वया खलु ।&lt;br&gt;&#xA;न विलम्बः क्वचित्कार्यो देहः कालवशो ह्ययम् ॥ ३० ॥&lt;br&gt;&#xA;इत्युक्त्वाऽथ गते भीष्मे सर्वज्ञे हस्तिनापुरम् ।&lt;br&gt;&#xA;दूतं स्वं प्रेषयामास विमलो नन्दसूनवे ॥ ३१ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;अयोध्यापुरवासिन्युपाख्यानं नाम षष्ठोऽध्यायः ॥ ६ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/07/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - सप्तमोऽध्यायः&lt;br&gt;&#xA;कृष्णकृतमयोध्यागोपीगणानां पाणिपीडनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ दूतः सिन्धुदेशान् माथुरान्पुनरागतः ।&lt;br&gt;&#xA;चरन् वृन्दावने कृष्णातीरे कृष्णं ददर्श ह ॥ १ ॥&lt;br&gt;&#xA;कृष्णं प्रणम्य रहसि कृताञ्जलिपुटः शनैः ।&lt;br&gt;&#xA;प्रदक्षिणीकृत्य दूतो विमलोक्तमुवाच सः ॥ २ ॥&lt;br&gt;&#xA;दूत उवाच -&lt;br&gt;&#xA;स्वयं परं ब्रह्म परः परेशः&lt;br&gt;&#xA;परैरदृश्यः परिपूर्णदेवः ।&lt;br&gt;&#xA;यः पुण्यसङ्घैः सततं हि दूरः&lt;br&gt;&#xA;तस्मै नमः सज्जनगोचराय ॥ ३ ॥&lt;br&gt;&#xA;गोविप्रदेवश्रुतिसाधुधर्म&lt;br&gt;&#xA;रक्षार्थमद्यैव यदोः कुलेऽजः ।&lt;br&gt;&#xA;जातोऽसि कंसादिवधाय योऽसौ&lt;br&gt;&#xA;तस्मै नमोऽनन्तगुणार्णवाय ॥ ४ ॥&lt;br&gt;&#xA;अहो परं भाग्यमलं व्रजौकसां&lt;br&gt;&#xA;धन्यं कुलं नन्दवरस्य ते पितुः ।&lt;br&gt;&#xA;धन्यो व्रजौ धन्यमरण्यमेतद्&lt;br&gt;&#xA;यत्रैव साक्षात्प्रकटः परो हरिः ॥ ५ ॥&lt;br&gt;&#xA;यद्‌राधिकासुन्दरकण्ठरत्नं&lt;br&gt;&#xA;यद्‌गोपिकाजीवनमूलरूपम् ।&lt;br&gt;&#xA;तदेव मन्नेत्रपथि प्रजातं&lt;br&gt;&#xA;किं वर्णये भाग्यमतः स्वकीयम् ॥ ६ ॥&lt;br&gt;&#xA;गुप्तो व्रजे गोपभिषेण चासि&lt;br&gt;&#xA;कस्तूरिकामोद इव प्रसिद्धः ।&lt;br&gt;&#xA;यशश्च ते निर्मलमाशु शुक्ली&lt;br&gt;&#xA;करोति सर्वत्र गतं त्रिलोकीम् ॥ ७ ॥&lt;br&gt;&#xA;जानासि सर्वं जनचैत्यभावं&lt;br&gt;&#xA;क्षेत्रज्ञ आत्मा कृतिवृन्दसाक्षी ।&lt;br&gt;&#xA;तथापि वक्ष्ये नृपवाक्यमुक्तं&lt;br&gt;&#xA;परं रहस्यं रहसि स्वधर्मम् ॥ ८ ॥&lt;br&gt;&#xA;या सिन्धुदेशेषु पुरी प्रसिद्धा&lt;br&gt;&#xA;श्रीचम्पका नाम शुभा यथैन्द्री ।&lt;br&gt;&#xA;तत्पालकोऽसौ विमलो यथेन्द्रः&lt;br&gt;&#xA;त्वत्पादपद्मे कृतचित्तवृत्तिः ॥ ९ ॥&lt;br&gt;&#xA;सदा कृतं यज्ञशतं त्वदर्थं&lt;br&gt;&#xA;दानं तपो ब्राह्मणसेवनं च ।&lt;br&gt;&#xA;तीर्थं जपं येन सुसाधनेन&lt;br&gt;&#xA;तस्मै परं दर्शनमेव देहि ॥ १० ॥&lt;br&gt;&#xA;तत्कन्यकाः पद्मविशालनेत्राः&lt;br&gt;&#xA;पूर्णं पतिं त्वां मृगयन्त्य आरात् ।&lt;br&gt;&#xA;सदा त्वदर्थं नियमव्रतस्था-&lt;br&gt;&#xA;स्त्वत्पादसेवाविमलीकृताङ्गाः ॥ ११ ॥&lt;br&gt;&#xA;गृहाण तासां व्रजदेव पाणीन्&lt;br&gt;&#xA;दत्वा परं दर्शनमद्‌भुतं स्वम् ।&lt;br&gt;&#xA;गच्छाशु सिन्धून् विशदीकुरु त्वं&lt;br&gt;&#xA;विमृश्य कर्तव्यमिदं त्वया हि ॥ १२ ॥&lt;br&gt;&#xA;श्रीनारद उवाच -&lt;br&gt;&#xA;दूतवाक्यं च तच्छ्रुत्वा प्रसन्नो भगवान्हरिः ।&lt;br&gt;&#xA;क्षणमात्रेण गतवान् सदूतश्चम्पकां पुरीम् ॥ १३ ॥&lt;br&gt;&#xA;विमलस्य महायज्ञे वेदध्वनिसमाकुले ।&lt;br&gt;&#xA;सदूतः कृष्ण आकाशात्सहसाऽवततार ह ॥ १४ ॥&lt;br&gt;&#xA;श्रीवत्साङ्कं घनश्यामं सुन्दरं वनमालिनम् ।&lt;br&gt;&#xA;पीताम्बरं पद्मनेत्रं यज्ञवाटागतं हरिम् ॥ १५ ॥&lt;br&gt;&#xA;तं दृष्ट्वा सहसोत्थाय विमलः प्रेमविह्वलः ।&lt;br&gt;&#xA;पपात चरणोपान्ते रोमाञ्ची सन्कृताञ्जलिः ॥ १६ ॥&lt;br&gt;&#xA;संस्थाप्य पीठके दिव्ये रत्नृहेमखचित्पदे ।&lt;br&gt;&#xA;स्तुत्वा सम्पूज्य विधिवद्‌राजा तत्सम्मुखे स्थितः ॥ १७ ॥&lt;br&gt;&#xA;गवाक्षेभ्यः प्रपश्यन्तीः सुन्दरीर्वीक्ष्य माधवः ।&lt;br&gt;&#xA;उवाच विमलं कृष्णो मेघगम्भीरया गिरा ॥ १८ ॥&lt;br&gt;&#xA;श्रीभगवानुवाच -&lt;br&gt;&#xA;महामते वरं ब्रूहि यत्ते मनसि वर्तते ।&lt;br&gt;&#xA;याज्ञवल्क्यस्य वचसा जातं मद्दर्शनं तव ॥ १९ ॥&lt;br&gt;&#xA;विमल उवाच -&lt;br&gt;&#xA;मनो मे भ्रमरीभूतं सदा त्वत्पादपङ्कजे ।&lt;br&gt;&#xA;वासं कुर्याद् देवदेव नान्येच्छा मे कदाचन ॥ २० ॥&lt;br&gt;&#xA;श्रीनारद उवाच -&lt;br&gt;&#xA;इत्युक्त्वा विमलो राजा सर्वं कोशधनं महत् ।&lt;br&gt;&#xA;द्विपवाजिरथैः सार्द्धं चक्रे आत्मनिवेदनम् ॥ २१ ॥&lt;br&gt;&#xA;समर्प्य विधिना सर्वाः कन्यका हरये नृप ।&lt;br&gt;&#xA;नमश्चकार कृष्णाय विमलो भक्तितत्परः ॥ २२ ॥&lt;br&gt;&#xA;तदा जयजयारावो बभूव जनमण्डले ।&lt;br&gt;&#xA;ववृषुः पुष्पवर्षाणि देवता गगनस्थिताः ॥ २३ ॥&lt;br&gt;&#xA;तदैव कृष्णसारूप्यं प्राप्तोऽनङ्गस्फुरद्द्युतिः ।&lt;br&gt;&#xA;शतसूर्यप्रतीकाशो द्योतयन्मण्डलं दिशाम् ॥ २४ ॥&lt;br&gt;&#xA;वैनतेयं समारुह्य नत्वा श्रीगरुडध्वजम् ।&lt;br&gt;&#xA;सभार्यः पश्यतां नॄणां वैकुण्ठं विमलो ययौ ॥ २५ ॥&lt;br&gt;&#xA;दत्वा मुक्तिं नृपतये श्रीकृष्णो भगवान्स्वयम् ।&lt;br&gt;&#xA;तत्सुताः सुन्दरीर्नीत्वा व्रजमण्डलमाययौ ॥ २६ ॥&lt;br&gt;&#xA;तत्र कामवने रम्ये दिव्यमन्दिरसंयुते ।&lt;br&gt;&#xA;क्रीडन्त्यः कन्दुकैः सर्वाः तस्थुः कृष्णप्रियाः शुभाः ॥ २७ ॥&lt;br&gt;&#xA;यावतीश्च प्रिया मुख्याः तावद् रूपधरो हरिः ।&lt;br&gt;&#xA;रराज रासे व्रजराड् अञ्जयंस्तन्मनाः प्रभुः ॥ २८ ॥&lt;br&gt;&#xA;रासे विमलपुत्रीणां आनन्दजलबिन्दुभिः ।&lt;br&gt;&#xA;च्युतैर्विमलकुण्डोऽभूत् तीर्थानां तीर्थमुत्तमम् ॥ २९ ॥&lt;br&gt;&#xA;दृष्ट्वा पीत्वा च तं स्नात्वा पूजयित्वा नृपेश्वर ।&lt;br&gt;&#xA;छित्वा मेरुसमं पापं गोलोकं याति मानवः ॥ ३० ॥&lt;br&gt;&#xA;अयोध्यावासिनीनां तु कथां यः शृणुयान्नरः ।&lt;br&gt;&#xA;स व्रजेद्धाम परमं गोलोकं योगिदुर्लभम् ॥ ३१ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;अयोध्यापुरवासिन्युपाख्यानं नाम सप्तमोऽध्यायः ॥ ७ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/08/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - अष्टमोऽध्यायः&lt;br&gt;&#xA;यज्ञसीतास्वारूपगोपीनां पृच्छतः श्रीराधया कृतं एकादशीव्रतानुष्ठानवर्णनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;गोपीनां यज्ञसीतानामाख्यानं शृणु मैथिल ।&lt;br&gt;&#xA;सर्वपापहरं पुण्यं कामदं मङ्गलायनम् ॥१॥&lt;br&gt;&#xA;उशीनरो नाम देशो दक्षिणस्यां दिशि स्थितः ।&lt;br&gt;&#xA;एकदा तत्र पर्जन्यो न ववर्ष समा दश ॥२॥&lt;br&gt;&#xA;धनवन्तस्तत्र गोपा अनावृष्टिभयातुराः ।&lt;br&gt;&#xA;सकुटुम्बा गोधनैश्च व्रजमण्डलमाययुः ॥३॥&lt;br&gt;&#xA;पुण्ये वृन्दावने रम्ये कालिन्दीनिकटे शुभे ।&lt;br&gt;&#xA;नन्दराजसहायेन वासं ते चक्रिरे नृप ॥४॥&lt;br&gt;&#xA;तेषां गृहेषु सञ्जाता यज्ञसीताश्च गोपिकाः ।&lt;br&gt;&#xA;श्रीरामस्य वरा दिव्या दिव्ययौवनभूषिताः ॥५॥&lt;br&gt;&#xA;श्रीकृष्णं सुन्दरं दृष्ट्वा मोहितास्ता नृपेश्वर ।&lt;br&gt;&#xA;व्रतं कृष्णप्रसादार्थं प्रष्टुं राधां समाययुः ॥६॥&lt;br&gt;&#xA;गोप्य ऊचुः –&lt;br&gt;&#xA;वृषभानुसुते दिव्ये हे राधे कञ्जलोचने ।&lt;br&gt;&#xA;श्रीकृष्णस्य प्रसादार्थं वद किञ्चिद्व्रतं शुभम् ॥७॥&lt;br&gt;&#xA;तव वश्यो नन्दसूनुर्देवैरपि सुदुर्गमः ।&lt;br&gt;&#xA;त्वं जगन्मोहिनी राधे सर्वशास्त्रार्थपारगा ॥८॥&lt;br&gt;&#xA;श्रीराधोवाच -&lt;br&gt;&#xA;श्रीकृष्णस्य प्रसादार्थं कुरुतैकादशीव्रतम् ।&lt;br&gt;&#xA;तेन वश्यो हरिः साक्षाद्भविष्यति न संशयः ॥९॥&lt;br&gt;&#xA;गोप्य ऊचुः –&lt;br&gt;&#xA;संवत्सरस्य द्वादश्या नामानि वद राधिके ।&lt;br&gt;&#xA;मासे मासे व्रतं तस्याः कर्तव्यं केन भावतः ॥१०॥&lt;br&gt;&#xA;श्रीरधोवाच –&lt;br&gt;&#xA;मार्गशीर्षे कृष्णपक्षे उत्पन्ना विष्णुदेहतः ।&lt;br&gt;&#xA;मुरदैत्यवधार्थाय तिथिरेकादशी वरा ॥११॥&lt;br&gt;&#xA;मासे मासे पृथग्भूता सैव सर्वव्रतोत्तमा ।&lt;br&gt;&#xA;तस्याः षड्विंशतिं नाम्नां वक्ष्यामि हितकाम्यया ॥१२॥&lt;br&gt;&#xA;उत्पत्तिश्च तथा मोक्षा सफला च ततः परम् ।&lt;br&gt;&#xA;पुत्रदा षट्तिला चैव जया च विजया तथा ॥१३॥&lt;br&gt;&#xA;आमलकी तथा पश्चान्नाम्ना वै पापमोचनी ।&lt;br&gt;&#xA;कामदा च ततः पश्चात्कथिता वै वरूथिनी ॥१४॥&lt;br&gt;&#xA;मोहिनी चापरा प्रोक्ता निर्जला कथिता ततः ।&lt;br&gt;&#xA;योगिनी देवशयनी कामिनी च ततः परम् ॥१५॥&lt;br&gt;&#xA;पवित्रा चाप्यजा पद्मा इन्दिरा च ततः परम् ।&lt;br&gt;&#xA;पाशाङ्कुशा रमा चैव ततः पश्चात्प्रबोधिनी ॥१६॥&lt;br&gt;&#xA;सर्वसम्पत्प्रदा चैव द्वे प्रोक्ते मलमासजे ।&lt;br&gt;&#xA;एवं षड्विंशतिं नाम्नामेकादश्याः पठेच्च यः ॥१७॥&lt;br&gt;&#xA;संवत्सरद्वादशीनां फलमाप्नोति सोऽपि हि ।&lt;br&gt;&#xA;एकादश्याश्च नियमं शृणुताथ व्रजाङ्गनाः ॥&lt;br&gt;&#xA;भूमिशायी दशभ्यां तु चैकभुक्तो जितेन्द्रियः ॥ १८॥&lt;br&gt;&#xA;एकवारं जलं पीत्वा धौतवस्त्रोऽतिनिर्मलः ।&lt;br&gt;&#xA;ब्राह्मे मुहूर्त उत्थाय चैकादश्यां हरिं नतः ॥१९॥&lt;br&gt;&#xA;अधमं कूपिकास्नानं वाप्यां स्नानं तु मध्यमम् ।&lt;br&gt;&#xA;तडागे चोत्तमं स्नानं नद्याः स्नानं ततः परम् ॥२०॥&lt;br&gt;&#xA;एवं स्नात्वा नरवरः क्रोधलोभविवर्जितः ।&lt;br&gt;&#xA;नालपेत्तद्दिने नीचांस्तथा पाखण्डिनो नरान् ॥२१॥&lt;br&gt;&#xA;मिथ्यावादरतांश्चैव तथा ब्राह्मणनिन्दकान् ।&lt;br&gt;&#xA;अन्यांश्चैव दुराचारानगम्यागमने रतान् ॥२२॥&lt;br&gt;&#xA;परद्रव्यापहारांश्च परदाराभिगामिनः ।&lt;br&gt;&#xA;दुर्वृत्तान् भिन्नमर्यादान्नालपीत्स व्रती नरः ॥२३॥&lt;br&gt;&#xA;केशवं पूजयित्वा तु नैवेद्यं तत्र कारयेत् ।&lt;br&gt;&#xA;दीपं दद्याद्गृहे तत्र भक्तियुक्तेन चेतसा ॥२४॥&lt;br&gt;&#xA;कथाः श्रुत्वा ब्राह्मणेभ्यो दद्यात्सद्दक्षिणां पुनः ।&lt;br&gt;&#xA;रात्रौ जागरणं कुर्याद्गायन् कृष्णपदानि च ॥२५॥&lt;br&gt;&#xA;कांस्यं मांसं मसूरांश्च कोद्रवं चणकं तथा ।&lt;br&gt;&#xA;शाकं मधु परान्नं च पुनर्भोजनमैथुनम् ॥२६॥&lt;br&gt;&#xA;विष्णुव्रते च कर्तव्ये दशाभ्यां दश वर्जयेत् ।&lt;br&gt;&#xA;द्यूतं क्रीडां च निद्रां च ताम्बूलं दन्तधावनम् ॥२७॥&lt;br&gt;&#xA;परापवादं पैशुन्यं स्तेयं हिंसां तथा रतिम् ।&lt;br&gt;&#xA;क्रोधाढ्यं ह्यनृतं वाक्यमेकादश्यां विवर्जयेत् ॥२८॥&lt;br&gt;&#xA;कांस्यं मांसं सुरां क्षौद्रं तैलं वितथभाषणम् ।&lt;br&gt;&#xA;पुष्टिषष्टिमसूरांश्च द्वादश्यां परिवर्जयेत् ॥२९॥&lt;br&gt;&#xA;अनीन विधिना कुर्याद्द्वादशीव्रतमुत्तमम् ॥३०॥&lt;br&gt;&#xA;गोप्य ऊचुः -&lt;br&gt;&#xA;एकादशीव्रतस्यास्य कालं वद महामते ।&lt;br&gt;&#xA;किं फलं वद तस्यास्तु माहात्म्यं वद तत्त्वतः ॥३१॥&lt;br&gt;&#xA;श्रीराधोवाच –&lt;br&gt;&#xA;दशमी पञ्चपञ्चाशद्घटिका चेत्प्रदृश्यते ।&lt;br&gt;&#xA;तर्हि चैकादशी त्याज्या द्वादशीं समुपोषयेत् ॥३२॥&lt;br&gt;&#xA;दशमी पलमात्रेण त्याज्या चैकादशी तिथिः ।&lt;br&gt;&#xA;मदिराबिन्दुपातेन त्याज्यो गङ्गाघटो यथा ॥३३॥&lt;br&gt;&#xA;एकादशी यदा वृद्धिं द्वादशी च यदा गता ।&lt;br&gt;&#xA;तदा परा ह्युपोष्या स्यात्पूर्वा वै द्वादशीव्रते ॥३४॥&lt;br&gt;&#xA;एकादशीव्रतस्यास्य फलं वक्ष्ये व्रजाङ्गनाः ।&lt;br&gt;&#xA;यस्य श्रवणमात्रेण वाजपेयफलं लभेत् ॥३५॥&lt;br&gt;&#xA;अष्टाशीतिसहस्राणि द्विजान्भोजयते तु यः ।&lt;br&gt;&#xA;तत्कृतं फलमाप्नोति द्वादशीव्रतकृन्नरः ॥३६॥&lt;br&gt;&#xA;ससागरवनोपेतां यो ददाति वसुन्धराम् ।&lt;br&gt;&#xA;तत्सहस्रगुणं पुण्यमेकादश्या महाव्रते ॥३७॥&lt;br&gt;&#xA;ये संसारार्णवे मग्नाः पापपङ्कसमाकुले ।&lt;br&gt;&#xA;तेषामुद्धरणार्थाय द्वादशीव्रतमुत्तमम् ॥३८॥&lt;br&gt;&#xA;रात्रौ जागरणं कृत्वैकादशीव्रतकृन्नरः ।&lt;br&gt;&#xA;न पश्यति यमं रौद्रं युक्तः पापशतैरपि ॥३९॥&lt;br&gt;&#xA;पूजयेद्यो हरिं भक्त्या द्वादश्यां तुलसीदलैः ।&lt;br&gt;&#xA;लिप्यते न स पापेन पद्मपत्रमिवाम्भसा ॥४०॥&lt;br&gt;&#xA;अश्वमेधसहस्राणि राजसूयशतानि च ।&lt;br&gt;&#xA;एकादश्युपवासस्य कलां नार्हन्ति षोडशीम् ॥४१॥&lt;br&gt;&#xA;दश वै मातृके पक्षे तथा वै दश पैतृके ।&lt;br&gt;&#xA;प्रियाया दश पक्षे तु पुरुषानुद्धरेन्नरः ॥४२॥&lt;br&gt;&#xA;यथा शुक्ला तथा कृष्णा द्वयोश्च सदृशं फलम् ।&lt;br&gt;&#xA;धेनुः श्वेता तथा कृष्णा उभयोः सदृशं पयः ॥४३॥&lt;br&gt;&#xA;मेरुमन्दरमात्राणि पापानि शतजन्मसु ।&lt;br&gt;&#xA;एका चैकादशी गोप्यो दहते तूलराशिवत् ॥४४॥&lt;br&gt;&#xA;विधिवद्विधिहीनं वा द्वादश्यां दानमेव च ।&lt;br&gt;&#xA;स्वल्पं वा सुकृतं गोप्यो मेरुतुल्यं भवेच्च तत् ॥४५॥&lt;br&gt;&#xA;एकादशीदिने विष्णोः शृणुते यो हरेः कथाम् ।&lt;br&gt;&#xA;सप्तद्वीपवतीदाने लत्फलं लभते च सः ॥४६॥&lt;br&gt;&#xA;शङ्खोद्धारे नरः स्नात्वा दृष्ट्वा देवं गदाधरम् ।&lt;br&gt;&#xA;एकादश्युपवासस्य कलां नार्हति षोडशीम् ॥४७॥&lt;br&gt;&#xA;प्रभासे च कुरुक्षेत्रे केदारे बदरिकाश्रमे ।&lt;br&gt;&#xA;काश्यां च सूकरक्षेत्रे ग्रहणे चन्द्रसूर्ययोः ॥४८॥&lt;br&gt;&#xA;सङ्क्रान्तीनां चतुर्लक्षं दानं दत्तं च यन्नरैः ।&lt;br&gt;&#xA;एकादश्युपवासस्य कलां नार्हति षोडशीम् ॥४९॥&lt;br&gt;&#xA;नागानां च यथा शेषः पक्षिणां गरुडो यथा ।&lt;br&gt;&#xA;देवानां च यथा विष्णुर्वर्णानां ब्राह्मणो यथा ॥५०॥&lt;br&gt;&#xA;वृक्षाणां च यथाश्वत्थः पत्राणां तुलसी यथा ।&lt;br&gt;&#xA;व्रतानां च तथा गोप्यो वरा चैकादशी तिथिः ॥५१॥&lt;br&gt;&#xA;दशवर्षसहस्राणि तपस्तप्यति यो नरः ।&lt;br&gt;&#xA;तत्तुल्यं फलमाप्नोति द्वादशीव्रतकृन्नरः ॥५२॥&lt;br&gt;&#xA;इत्थमेकादशीनां च फलमुक्तं व्रजाङ्गनाः ।&lt;br&gt;&#xA;कुरुताशु व्रतं यूयं किं भूयः श्रोतुमिच्छथ ॥५३॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/09/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - नवमोऽध्यायः&lt;br&gt;&#xA;एकादशीमाहात्म्यम् -&lt;/p&gt;&#xA;&lt;p&gt;गोप्य ऊचुः -&lt;br&gt;&#xA;वृषभानुसुते सुभ्रु सर्वशास्त्रार्थपारगे ।&lt;br&gt;&#xA;विडम्बयन्ती त्वं वाचा वाचं वाचस्पतेर्मुने ॥ १ ॥&lt;br&gt;&#xA;एकादशीव्रतं राधे केन केन पुरा कृतम् ।&lt;br&gt;&#xA;तद्‌ब्रूहि नो विशेषेण त्वं साक्षात् ज्ञानशेवधिः ॥ २ ॥&lt;br&gt;&#xA;श्रीराधोवाच -&lt;br&gt;&#xA;आदौ देवैः कृतं गोप्यो वरमेकादशीव्रतम् ।&lt;br&gt;&#xA;भ्रष्टराज्यस्य लाभार्थं दैत्यानां नाशनाय च ॥ ३ ॥&lt;br&gt;&#xA;वैशन्तेन पुरा राज्ञा कृतमेकादशीव्रतम् ।&lt;br&gt;&#xA;स्वपितुस्तारणार्थाय यमलोकगतस्य च ॥ ४ ॥&lt;br&gt;&#xA;अक्स्माल्लुम्पकेनापि ज्ञातित्यक्तेन पापिना ।&lt;br&gt;&#xA;एकादशी कृता येन राज्यं लेभे स लुम्पकः ॥ ५ ॥&lt;br&gt;&#xA;भद्रावत्यां केतुमता कृतमेकादशीव्रतम् ।&lt;br&gt;&#xA;पुत्रहीनेन सद्वाक्यात्पुत्रं लेभे स मानवः ॥ ६ ॥&lt;br&gt;&#xA;ब्राह्मण्यै देवपत्नीभिर्दत्तमेकादशीव्रतम् ।&lt;br&gt;&#xA;तेन लेभे स्वर्गसौख्यं धनधान्यं च मानुषी ॥ ७ ॥&lt;br&gt;&#xA;पुष्पदन्तीमाल्यवन्तौ शक्रशापात्पिशाचताम् ।&lt;br&gt;&#xA;प्राप्तौ कृतं व्रतं ताभ्यां पुनर्गन्धर्वतां गतौ ॥ ८ ॥&lt;br&gt;&#xA;पुरा श्रीरामचन्द्रेण कृतमेकादशीव्रतम् ।&lt;br&gt;&#xA;समुद्रे सेतुबन्धार्थं रावणस्य वधाय च ॥ ९ ॥&lt;br&gt;&#xA;लयान्ते च समुत्पन्ना धातृवृक्षतले सुराः ।&lt;br&gt;&#xA;एकादशीव्रतं चक्रुः सर्वकल्याणहेतवे ॥ १० ॥&lt;br&gt;&#xA;व्रतं चकार मेधावी द्वादश्याः पितृवाक्यतः ।&lt;br&gt;&#xA;अप्सरःस्पर्शदोषेण मुक्तोऽभून्निर्मलद्युतिः ॥ ११ ॥&lt;br&gt;&#xA;गन्धर्वो ललितः पत्न्या गतः शापात्स रक्षताम् ।&lt;br&gt;&#xA;एकादशीव्रतेनापि पुनर्गन्धर्वतां गतः ॥ १२ ॥&lt;br&gt;&#xA;एकादशीव्रतेनापि मान्धाता स्वर्गतिं गतः ।&lt;br&gt;&#xA;सगरस्य ककुत्स्थश्च मुचकुन्दो महामतिः ॥ १३ ॥&lt;br&gt;&#xA;धुन्धुमारादयश्चान्ये राजानो बहवस्तथा ।&lt;br&gt;&#xA;ब्रह्मकपालनिर्मुक्तो बभूव भगवान्भवः ॥ १४ ॥&lt;br&gt;&#xA;धृष्टबुद्धिर्वैश्यपुत्रो ज्ञातित्यक्तो महाखलः ।&lt;br&gt;&#xA;एकादशीव्रतं कृत्वा वैकुण्ठं स जगाम ह ॥ १५ ॥&lt;br&gt;&#xA;राज्ञा रुक्माङ्गदेनापि कृतमेकादशीव्रतम् ।&lt;br&gt;&#xA;तेन भूमण्डलं भुक्त्वा वैकुण्ठं सपुरो ययौ ॥ १६ ॥&lt;br&gt;&#xA;अम्बरीषेण राज्ञाऽपि कृतमेकादशीव्रतम् ।&lt;br&gt;&#xA;नास्पृशद्‌‌ब्रह्मशापोऽपि यो न प्रतिहतः क्वचित् ॥ १७ ॥&lt;br&gt;&#xA;हेममाली नाम यक्षः कुष्ठी धनदशापतः ।&lt;br&gt;&#xA;एकादशीव्रतं कृत्वा चन्द्रतुल्यो बभूव ह ॥ १८ ॥&lt;br&gt;&#xA;महीजिता नृपेणापि कृतमेकादशीव्रतम् ।&lt;br&gt;&#xA;तेन पुत्रं शुभं लब्ध्वा वैकुण्ठं स जगाम ह ॥ १९ ॥&lt;br&gt;&#xA;हरिश्चन्द्रेण राज्ञाऽपि कृतमेकादशीव्रतम् ।&lt;br&gt;&#xA;तेन लब्ध्वा महीराज्यं वैकुण्ठं सपुरो ययौ ॥ २० ॥&lt;br&gt;&#xA;श्रीशोभनो नाम पुरा कृते युगे&lt;br&gt;&#xA;जामातृकोऽभून्मुचुकुन्दभूभृतः ।&lt;br&gt;&#xA;एकादशीं यः समुपोष्य भारते&lt;br&gt;&#xA;प्राप्तः स दैवैः किल मन्दराचले ॥ २१ ॥&lt;br&gt;&#xA;अद्यापि राज्यं कुरुते कुबेरव-&lt;br&gt;&#xA;द्‌राज्ञा युतोऽसौ किल चन्द्रभागया ।&lt;br&gt;&#xA;एकादशी सर्वतिथीश्वरीं परां&lt;br&gt;&#xA;जानीथ गोप्यो न हि तत्समाऽन्या ॥ २२ ॥&lt;br&gt;&#xA;श्रीनारद उवाच -&lt;br&gt;&#xA;इति राधामुखाच्छ्रुत्वा यज्ञसीताश्च गोपिकाः ।&lt;br&gt;&#xA;एकादशीव्रतं चक्रुर्विधिवत्कृष्णलालसाः ॥ २३ ॥&lt;br&gt;&#xA;एकादशीव्रतेनापि प्रसन्नः श्रीहरिः स्वयम् ।&lt;br&gt;&#xA;मार्गशीर्षे पूर्णिमायां रासं ताभिश्चकार ह ॥ २४ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;एकादशीमाहात्म्यं नाम नवमोऽध्यायः ॥ ९ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/10/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - दशमोऽध्यायः&lt;br&gt;&#xA;पौलिन्द-गोपी-कथा -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;पुलिन्दकानां गोपीनां करिष्ये वर्णनं ह्यतः ।&lt;br&gt;&#xA;सर्वपापहरं पुण्यमद्‌भुतं भक्तिवर्द्धनम् ॥ १ ॥&lt;br&gt;&#xA;पुलिन्दा ऊद्‌भटाः केचिद्‌विन्ध्याद्रि वनवासिनः ।&lt;br&gt;&#xA;विलुम्पन्तो राजवसु दीनानां न कदाचन ॥ २ ॥&lt;br&gt;&#xA;कुपितस्तेषु बलवान् विन्ध्यदेशाधिपो बली ।&lt;br&gt;&#xA;अक्षौहिणीभ्यां तान्सर्वान् पुलिन्दान्स रुरोध ह ॥ ३ ॥&lt;br&gt;&#xA;युयुधुस्तेऽपि खड्गैश्च कुन्तैः शूलैः परश्वधैः ।&lt;br&gt;&#xA;शक्त्यर्ष्टिभिर्भृशुण्डीभिः शरैः कति दिनानि च ॥ ४ ॥&lt;br&gt;&#xA;पत्रं ते प्रेषयामासुः कंसाय यदुभूभृते ।&lt;br&gt;&#xA;कंसप्रणोदितो दैत्यः प्रलम्बो बलवांस्तदा ॥ ५ ॥&lt;br&gt;&#xA;योजनद्वयमुच्चाङ्गं कालमेघसमद्युतिम् ।&lt;br&gt;&#xA;किरीटकुण्डलधरं सर्पहारविभूषितम् ॥ ६ ॥&lt;br&gt;&#xA;पादयोः शृङ्खलायुक्तं गदापाणिं कृतान्तवत् ।&lt;br&gt;&#xA;ललज्जिह्वं घोररूपं पातयन्तं गिरीन्द्रुमान् ॥ ७ ॥&lt;br&gt;&#xA;कम्पयन्तं भुवं वेगात्प्रलम्बं युद्धदुर्मदम् ।&lt;br&gt;&#xA;दृष्ट्वा प्रधर्षितो राजा ससैन्यो रणमण्डलम् ॥ ८ ॥&lt;br&gt;&#xA;त्यक्त्वा दुद्राव सहसा सिंहं वीक्ष्य गजो यथा ।&lt;br&gt;&#xA;प्रलम्बस्तान् समानीय मथुरामाययौ पुनः ॥ ९ ॥&lt;br&gt;&#xA;पुलिन्दास्तेऽपि कंसस्य भृत्यत्वं समुपागताः ।&lt;br&gt;&#xA;सकुटुम्बाः कामगिरौ वासं चक्रुर्नृपेश्वर ॥ १० ॥&lt;br&gt;&#xA;तेषां गृहेषु सञ्जाताः श्रीरामस्य वरात्परात् ।&lt;br&gt;&#xA;पुलिन्द्यः कन्यका दिव्या रूपिण्यः श्रीरिवार्चिताः ॥ ११ ॥&lt;br&gt;&#xA;तद्दर्शनस्मररुजः पुलिन्द्यः प्रेमविह्वलाः ।&lt;br&gt;&#xA;श्रीमत्पादरजो धृत्वा ध्यायन्त्यस्तमहर्निशम् ॥ १२ ॥&lt;br&gt;&#xA;ताश्चापि रासे सम्प्राप्ताः श्रीकृष्णं परमेश्वरम् ।&lt;br&gt;&#xA;परिपूर्णतमं साक्षाद्‌‌गोलोकाधिपतिं प्रभुम् ॥ १३ ॥&lt;br&gt;&#xA;श्रीकृष्णचरणाम्भोजरजो देवैः सुदुर्लभम् ।&lt;br&gt;&#xA;अहो भाग्यं पुलिन्दीनां तासां प्राप्तं विशेषतः ॥ १४ ॥&lt;br&gt;&#xA;यः पारमेष्ठ्यमखिलं न महेन्द्रधिष्ण्यं&lt;br&gt;&#xA;नो सार्वभौममनिशं न रसाधिपत्यम् ।&lt;br&gt;&#xA;नो योगसिद्धिमभितो न पुनर्भवं वा&lt;br&gt;&#xA;वाञ्छत्यलं परमपादरजः स भक्तः ॥ १५ ॥&lt;br&gt;&#xA;निष्किञ्चनाः स्वकृतकर्मफलैर्विरागा&lt;br&gt;&#xA;यत्तत्पदं हरिजना मुनयो महान्तः ।&lt;br&gt;&#xA;भक्ता जुषन्ति हरिपादरजःप्रसक्ता&lt;br&gt;&#xA;अन्ये वदन्ति न सुखं किल नैरपेक्ष्यम् ॥ १६ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;पुलिन्दकोपाख्यानं नाम दशमोऽध्यायः ॥ १० ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/11/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - एकादशोऽध्यायः&lt;br&gt;&#xA;कृष्ण-सखीगणोपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अन्यासां चैव गोपीनां वर्णनं शृणु मैथिल ।&lt;br&gt;&#xA;सर्वपापहरं पुण्यं हरिभक्तिविवर्द्धनम् ॥ १ ॥&lt;br&gt;&#xA;नीतिविन्मार्गदः शुक्लः पतङ्गो दिव्यवाहनः ।&lt;br&gt;&#xA;गोपेष्टश्च व्रजे राजन् जाता षड्वृषभानवः ॥ २ ॥&lt;br&gt;&#xA;तेषां गृहेषु सञ्जाता लक्ष्मीपतिवरात्प्रजाः ।&lt;br&gt;&#xA;रमावैकुण्ठवासिन्यः श्रीसख्योऽपि समुद्रजाः ॥ ३ ॥&lt;br&gt;&#xA;ऊर्ध्वं वैकुण्ठवासिन्यः तथाऽजितपदाश्रिताः ।&lt;br&gt;&#xA;श्रीलोकाचलवासिन्यः श्रीसख्योऽपि समुद्रजाः ॥ ४ ॥&lt;br&gt;&#xA;चिन्तयन्त्यः सदा श्रीमद्‌‌गोविन्दचरणाम्बुजम् ।&lt;br&gt;&#xA;श्रीकृष्णस्य प्रसादार्थं ताभिर्माघव्रतं कृतम् ॥ ५ ॥&lt;br&gt;&#xA;माघस्य शुक्लपञ्चम्यां वसन्तादौ हरिः स्वयम् ।&lt;br&gt;&#xA;तासां प्रेमपरीक्षार्थं कृष्णो वै तद्गृहान्गतः ॥ ६ ॥&lt;br&gt;&#xA;व्याघ्रचर्माम्बरं बिभ्रन् जटामुकुटमण्डितः ।&lt;br&gt;&#xA;विभूतिधूसरो वेणुं वादयन् मोहयन् जगत् ॥ ७ ॥&lt;br&gt;&#xA;तासां वीथीषु सम्प्राप्तिं वीक्ष्य गोप्योऽपि सर्वतः ।&lt;br&gt;&#xA;आययुर्दर्शनं कर्तुं मोहिताः प्रेमविह्वलाः ॥ ८ ॥&lt;br&gt;&#xA;अतीव सुन्दरं दृष्ट्वा योगिनं गोपकन्यकाः ।&lt;br&gt;&#xA;ऊचुः परस्परं सर्वाः प्रेमानन्दसमाकुलाः ॥ ९ ॥&lt;br&gt;&#xA;गोप्य ऊचुः -&lt;br&gt;&#xA;कोऽयं शिशुर्नन्दसुताकृतिर्वा&lt;br&gt;&#xA;कस्यापि पुत्रो धनिनो नृपस्य ।&lt;br&gt;&#xA;नारीकुवाग्बाणविभिन्नमर्मा&lt;br&gt;&#xA;जातो विरक्तो गतकृत्यकर्मा ॥ १० ॥&lt;br&gt;&#xA;अतीव रम्यः सुकुमारदेहो&lt;br&gt;&#xA;मनोजवद्विश्वमनोहरोऽयम् ।&lt;br&gt;&#xA;अहो कथं जीवति चास्य माता&lt;br&gt;&#xA;पिता च भार्या भगिनी विनैनम् ॥ ११ ॥&lt;br&gt;&#xA;एवं ताः सर्वतो यूथीभूत्वा सर्वा व्रजाङ्गनाः ।&lt;br&gt;&#xA;पप्रच्छुस्तं योगिवरं विस्मिताः प्रेमविह्वलाः ॥ १२ ॥&lt;br&gt;&#xA;गोप्य ऊचुः -&lt;br&gt;&#xA;कस्त्वं योगिन्नाम किं ते कुत्र वासस्तु ते मुने ।&lt;br&gt;&#xA;का वृत्तिस्तव का सिद्धिर्वद नो वदतां वर ॥ १३ ॥&lt;br&gt;&#xA;सिद्ध उवाच -&lt;br&gt;&#xA;योगेश्वरोऽहं मे वासः सदा मानसरोवरे ।&lt;br&gt;&#xA;नाम्ना स्वयम्प्रकाशोऽहं निरन्नः स्वबलात्सदा ॥ १४ ॥&lt;br&gt;&#xA;सार्थे परमहंसानां याम्यहं हे व्रजाङ्गनाः ।&lt;br&gt;&#xA;भूतं भव्यं वर्तमानं वेद्म्यहं दिव्यदर्शनः ॥ १५ ॥&lt;br&gt;&#xA;उच्चाटनं मारणं च मोहनं स्तम्बनं तथा ।&lt;br&gt;&#xA;जानामि मन्त्रविद्याभिः वशीकरणमेव च ॥ १६ ॥&lt;br&gt;&#xA;गोप्य ऊचुः -&lt;br&gt;&#xA;यदि जानासि योगिंस्त्वं वार्तां कालत्रयोद्‌भवाम् ।&lt;br&gt;&#xA;किं वर्तते नो मनसि वद तर्हि महामते ॥ १७ ॥&lt;br&gt;&#xA;सिद्ध उवाच -&lt;br&gt;&#xA;भवतीनां च कर्णान्ते कथनीयमिदं वचः ।&lt;br&gt;&#xA;युष्मदाज्ञया वा वक्ष्ये सर्वेषां शृण्वतामिह ॥ १८ ॥&lt;br&gt;&#xA;गोप्य ऊचुः -&lt;br&gt;&#xA;सत्यं योगेश्वरोऽसि त्वं त्रिकालज्ञो न संशयः ।&lt;br&gt;&#xA;वशीकरणमन्त्रेण सद्यः पठनमात्रतः ॥ १९ ॥&lt;br&gt;&#xA;यदि सोऽत्रैव चायाति चिन्तितो योऽस्ति वै मुने ।&lt;br&gt;&#xA;तदा मन्यामहे त्वां वै मन्त्रिणां प्रवरं परम् ॥ २० ॥&lt;br&gt;&#xA;सिद्ध उवाच -&lt;br&gt;&#xA;दुर्लभो दुर्घटो भावो युष्माभिर्गदितः स्त्रियः ।&lt;br&gt;&#xA;तथाप्यहं करिष्यामि वाक्यं न चलते सताम् ॥ २१ ॥&lt;br&gt;&#xA;निमीलयत नेत्राणि मा शोचं कुरुत स्त्रियः ।&lt;br&gt;&#xA;भविष्यति न सन्देहो युष्माकं कार्यमेव च ॥ २२ ॥&lt;br&gt;&#xA;श्रीनारद उवाच -&lt;br&gt;&#xA;तथेति मीलिताक्षीषु गोपीषु भगवान्हरिः ।&lt;br&gt;&#xA;विहाय तद्योगिरूपं बभौ श्रीनन्दनन्दनः ॥ २३ ॥&lt;br&gt;&#xA;नेत्राण्युन्मील्य ददृशुः सानन्दं नन्दनन्दनम् ।&lt;br&gt;&#xA;विस्मितास्तत्प्रभावज्ञा हर्षिता मोहमागताः ॥ २४ ॥&lt;br&gt;&#xA;माघमासे महारासे पुण्ये वृन्दावने वने ।&lt;br&gt;&#xA;ताभिः सार्द्धं हरी रेमे सुरीभिः सुरराडिव ॥ २५ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;रमावैकुण्ठ श्वेतद्वीपोर्ध्ववैकुण्ठाजितपद श्रीलोकाचलवासिनी&lt;br&gt;&#xA;श्रीसखीनामुपाख्यानं नाम एकादशोऽध्यायः ॥ ११ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/12/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - द्वादशोऽध्यायः&lt;br&gt;&#xA;होली-उत्सवम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;इदं मया ते कथितं गोपीनां चरितं शुभम् ।&lt;br&gt;&#xA;अन्यसां चैव गोपीनां वर्णनं शृणु मैथिल ॥ १ ॥&lt;br&gt;&#xA;वीतिहोत्रोऽग्निभुक् साम्बः श्रीकरो गोपतिः श्रुतः ।&lt;br&gt;&#xA;व्रजेशः पावनः शान्त उपनन्दा व्रजेभवाः ॥ २ ॥&lt;br&gt;&#xA;धनवन्तो रूपवन्तः पुत्रवन्तो बहुश्रुताः ।&lt;br&gt;&#xA;शीलादिगुणसम्पनाः सर्वे दानपरायणाः ॥ ३ ॥&lt;br&gt;&#xA;तेषां गृहेषु सञ्जाताः कन्यका देववाक्यतः ।&lt;br&gt;&#xA;काश्चिद्दिव्या अदिव्याश्च तथा त्रिगुणवृत्तयः ॥ ४ ॥&lt;br&gt;&#xA;भूमिगोप्यश्च सञ्जाताः पुण्यैर्नानाविधैः कृतैः ।&lt;br&gt;&#xA;राधिकासहचर्यस्ताः सख्योऽभूवन् विदेहराट् ॥ ५ ॥&lt;br&gt;&#xA;एकदा मानिनीं राधां ताः सर्वा व्रजगोपिकाः ।&lt;br&gt;&#xA;ऊचुर्वीक्ष्य हरिं प्राप्तं होलिकाया महोत्सवे ॥ ६ ॥&lt;br&gt;&#xA;गोप्य ऊचुः -&lt;br&gt;&#xA;रम्भोरु चन्द्रवदने मधुमानिनीशे&lt;br&gt;&#xA;राधे वचः सुललितं ललने शृणु त्वम् ।&lt;br&gt;&#xA;श्रीहोलिकोत्सवविहारमलं विधातु-&lt;br&gt;&#xA;मायाति ते पुरवने व्रजभूषणोऽयम् ॥ ७ ॥&lt;br&gt;&#xA;श्रीयौवनोन्मदविधूर्णितलोचनोऽसौ&lt;br&gt;&#xA;नीलालकालिकलितां सकपोलगोलः ।&lt;br&gt;&#xA;सत्पीतकञ्चुकघनान्तमशेषमाराद्&lt;br&gt;&#xA;आचालयन्ध्वनिमता स्वपदारुणेन ॥ ८ ॥&lt;br&gt;&#xA;बालार्कमौलिविमलाङ्गदहारमुद्य-&lt;br&gt;&#xA;द्विद्युत्क्षिपन् मकरकुण्डलमादधानः ।&lt;br&gt;&#xA;पीताम्बरेण जयति द्युतिमण्डलोऽसौ&lt;br&gt;&#xA;भूमण्डले सधनुषेव घनो दिविस्थः ॥ ९ ॥&lt;br&gt;&#xA;आबीरकुङ्कुमरसैश्च विलिप्तदेहो&lt;br&gt;&#xA;हस्ते गृहीतनवसेचनयन्त्र आरात् ।&lt;br&gt;&#xA;प्रेक्ष्यंस्तवाशु सखि वाटमतीव राधे&lt;br&gt;&#xA;त्वद्‌रासरङ्गरसकेलिरतः स्थितः सः ॥ १० ॥&lt;br&gt;&#xA;निर्गच्छ फाल्गुनमिषेण विहाय मानं&lt;br&gt;&#xA;दातव्यमद्य च यशः किल होलिकायै ।&lt;br&gt;&#xA;कर्तव्यमाशु निजमन्दिररङ्गवारि-&lt;br&gt;&#xA;पाटीरपङ्कमकरन्दचयं च तूर्णम् ॥ ११ ॥&lt;br&gt;&#xA;उत्तिष्ठ गच्छ सहसा निजमण्डलीभि-&lt;br&gt;&#xA;र्यत्रास्ति सोऽपि किल तत्र महामते त्वम् ।&lt;br&gt;&#xA;एतादृशोऽपि समयो न कदापि लभ्यः&lt;br&gt;&#xA;प्रक्षालितं करतलं विदितं प्रवाहे ॥ १२ ॥&lt;br&gt;&#xA;श्रीनारद उवाच -&lt;br&gt;&#xA;अथ मानवती राधा मानं त्यक्त्वा समुत्थिता ।&lt;br&gt;&#xA;सखीसङ्घैः परिवृता प्रकर्तुं होलिकोत्सवम् ॥ १३ ॥&lt;br&gt;&#xA;श्रीखण्डागुरुकस्तूरीहरिद्राकुङ्कुमद्रवैः ।&lt;br&gt;&#xA;पूरिताभिर्दृतीभिश्च संयुक्तास्ता व्रजाङ्गनाः ॥ १४ ॥&lt;br&gt;&#xA;रक्तहस्ताः पीतवस्त्राः कूजन् नूपुरमेखलाः ।&lt;br&gt;&#xA;गायन्त्यो होलिकागीतीः गालीभिर्हास्यसन्धिभिः ॥ १५ ॥&lt;br&gt;&#xA;आबीरारुणचूर्णानां मुष्टिभिस्ता इतस्ततः ।&lt;br&gt;&#xA;कुर्वन्त्यश्चारुणं भूमिं दिगन्तं चाम्बरं तथा ॥ १६ ॥&lt;br&gt;&#xA;कोटिशः कोटिशस्तत्र स्फुरन्त्याबीरमुष्टयः ।&lt;br&gt;&#xA;सुगन्धारुणचूर्णानां कोटिशः कोटिशस्तथा ॥ १७ ॥&lt;br&gt;&#xA;सर्वतो जगृहुः कृष्णं कराभ्यां व्रजगोपिकाः ।&lt;br&gt;&#xA;यथा मेघं च दामिन्यः सन्ध्यायां श्रावणस्य च ॥ १८ ॥&lt;br&gt;&#xA;तन्मुखं च विलिम्पन्त्योऽथाबीरारुणमुष्टिभिः ।&lt;br&gt;&#xA;कुङ्कुमाक्तदृतीभिस्तं आर्द्रीचक्रुर्विधानतः ॥ १९ ॥&lt;br&gt;&#xA;भगवनपि तत्रैव यावतीर्व्रजयोषितः ।&lt;br&gt;&#xA;धृत्वा रूपाणि तावन्ति विजहार नृपेश्वर ॥ २० ॥&lt;br&gt;&#xA;राधया शुशुभे तत्र होलिकाया महोत्सवे ।&lt;br&gt;&#xA;वर्षासन्ध्याक्षणे कृष्णः सौदामिन्या घनो यथा ॥ २१ ॥&lt;br&gt;&#xA;कृष्णोऽपि तद्धस्तकृताक्तनेत्रो&lt;br&gt;&#xA;दत्वा स्वकीयं नवमुत्तरीयम् ।&lt;br&gt;&#xA;ताभ्यो ययौ नन्दगृहं परेशो&lt;br&gt;&#xA;देवेषु वर्षत्सु च पुष्पवर्षम् ॥ २२ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;होलिकोत्सवे दिव्यत्रिगुणवृत्तिभूमिगोप्युपाख्यानं नाम द्वादशोऽध्यायः ॥ १२ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/13/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - त्रयोदशोऽध्यायः&lt;br&gt;&#xA;देवनारीरूपा-सखीगणोपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ देवाङ्गनानां च गोपीनां वर्णनं शृणु ।&lt;br&gt;&#xA;चतुष्पदार्थदं नॄणां भक्तिवर्धनमुत्तमम् ॥ १ ॥&lt;br&gt;&#xA;बभूव मालवे देशे गोपो नन्दो दिवस्पतिः ।&lt;br&gt;&#xA;भार्यासहस्रसंयुक्तो धनवान् नीतिमान्परः ॥ २ ॥&lt;br&gt;&#xA;तीर्थयात्राप्रसङ्गेन मथुरायां समागतः ।&lt;br&gt;&#xA;नन्दराजं व्रजाधीशं श्रुत्वा श्रीगोकुलं ययौ ॥ ३ ॥&lt;br&gt;&#xA;मिलित्वा गोपराजं स दृष्ट्वा वृन्दावनश्रियम् ।&lt;br&gt;&#xA;नन्दराजाज्ञया तत्र वासं चक्रे महामनाः ॥ ४ ॥&lt;br&gt;&#xA;योजनद्वयमाश्रित्य घोषं चक्रे गवां पुनः ।&lt;br&gt;&#xA;मुदं प्राप व्रजे राजन् ज्ञातिभिः स दिवस्पतिः ॥ ५ ॥&lt;br&gt;&#xA;तस्य देवलवाक्येन सर्वा देवजनस्त्रियः ।&lt;br&gt;&#xA;जाताः कन्या महादिव्या ज्वलदग्निशिखोपमाः ॥ ६ ॥&lt;br&gt;&#xA;श्रीकृष्णं सुन्दरं दृष्ट्वा मोहिताः कन्यकाश्च ताः ।&lt;br&gt;&#xA;दामोदरस्य प्राप्त्यर्थं चक्रुर्माघव्रतं परम् ॥ ७ ॥&lt;br&gt;&#xA;अर्धोदयेऽर्के यमुनां नित्यं स्नात्वा व्रजाङ्गनाः ।&lt;br&gt;&#xA;उच्चैर्जगुः कृष्णलीलां प्रेमानन्दसमाकुलाः ॥ ८ ॥&lt;br&gt;&#xA;तासां प्रसन्नः श्रीकृष्णो वरं ब्रूहीत्युवाच ह ।&lt;br&gt;&#xA;ता ऊचुस्तं परं नत्वा कृताञ्जलिपुटाः शनैः ॥ ९ ॥&lt;br&gt;&#xA;गोप्य ऊचुः -&lt;br&gt;&#xA;योगीश्वराणां किल दुर्लभस्त्वं&lt;br&gt;&#xA;सर्वेश्वरः कारणकारणोऽसि ।&lt;br&gt;&#xA;त्वं नेत्रगामी भवतात्सदा नो&lt;br&gt;&#xA;वंशीधरो मन्मथमन्मथाङ्गः ॥ १० ॥&lt;br&gt;&#xA;तथाऽस्तु चोक्त्वा हरिरादिदेवः&lt;br&gt;&#xA;तासां तु यो दर्शनमाततान ।&lt;br&gt;&#xA;भूयात्सदा ते हृदि नेत्रमार्गे&lt;br&gt;&#xA;तथा स आहूत इवाशु चित्ते ॥ ११ ॥&lt;br&gt;&#xA;परिपूर्णतमः साक्षाच्छ्रीकृष्णो नान्य एव हि ।&lt;br&gt;&#xA;एककार्यार्थमागत्य कोटिकार्यं चकार ह ॥ १२ ॥&lt;br&gt;&#xA;परिकरीकृतपीतपटं हरिं&lt;br&gt;&#xA;शिखिकिरीटनतीकृतकन्धरम् ।&lt;br&gt;&#xA;लकुटवेणुकरं चलकुण्डलं&lt;br&gt;&#xA;पटुतरं नतवेषधरं भजे ॥ १३ ॥&lt;br&gt;&#xA;भक्त्यैव वश्यो हरिरादिदेवः&lt;br&gt;&#xA;सदा प्रमाणं किल चात्र गोप्यः ।&lt;br&gt;&#xA;साङ्ख्यं च योगं न कृतं कदापि&lt;br&gt;&#xA;प्रेम्णैव यस्य प्रकृतिं गताः स्युः ॥ १४ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;देवजनस्त्री उपाख्यानं नाम त्रयोदशोऽध्यायः ॥ १३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/14/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - चतुर्दशोऽध्यायः&lt;br&gt;&#xA;जालन्धरी-सखीगणोपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;जालन्धरीणां गोपीनां जन्मानि शृणु मैथिल ।&lt;br&gt;&#xA;कर्माणि च महाराज पापघ्नानि नृणां सदा ॥ १ ॥&lt;br&gt;&#xA;रजन् सप्तनदीतीरे रङ्गपत्तनमुत्तमम् ।&lt;br&gt;&#xA;सर्वसम्पद्युतं दीर्घं योजनद्वयवर्तुलम् ॥ २ ॥&lt;br&gt;&#xA;रङ्गोजिस्तत्र गोपालः पुराधीशो महाबलः ।&lt;br&gt;&#xA;पुत्रपौत्रसमायुक्तो धनधान्यसमृद्धिमान् ॥ ३ ॥&lt;br&gt;&#xA;हस्तिनापुरनाथाय धृतराष्ट्राय भूभृते ।&lt;br&gt;&#xA;हैमानामर्बुदशतं वार्षिकं स ददौ सदा ॥ ४ ॥&lt;br&gt;&#xA;एकदा तत्र वर्षान्ते व्यतीते किल मैथिल ।&lt;br&gt;&#xA;वार्षिकं तु करं राज्ञे न ददौ स मदोत्कटः ॥ ५ ॥&lt;br&gt;&#xA;मिलनार्थं न चायते रङ्गोजौ गोपनायके ।&lt;br&gt;&#xA;वीरा दश सहस्राणि धृतराष्ट्रप्रणोदिताः ॥ ६ ॥&lt;br&gt;&#xA;बद्ध्वा तं दामभिर्गोपमाजग्मुस्ते गजह्वयम् ।&lt;br&gt;&#xA;कति वर्षाणि रङ्गोजिः कारागारे स्थितोऽभवत् ॥ ७ ॥&lt;br&gt;&#xA;सन्निरुद्धस्ताडितोऽपि लोभी भीरुर्न चाभवत् ।&lt;br&gt;&#xA;न ददौ स धनं किञ्चिद्धृतराष्ट्राय भूभृते ॥ ८ ॥&lt;br&gt;&#xA;कारागारान्महाभीमात्कदाचित्स पलायितः ।&lt;br&gt;&#xA;रात्रौ रङ्गपुरं प्रागाद् रङ्गोजिर्गोपनायकः ॥ ९ ॥&lt;br&gt;&#xA;पुनस्तं हि समाहर्तुं धृतराष्ट्रप्रणोदितम् ।&lt;br&gt;&#xA;अक्षौहिणीत्रयं राजन् समर्थबलवाहनम् ॥ १० ॥&lt;br&gt;&#xA;तेन सार्द्धं स बाणौघैस्तीक्ष्णधारैः स्फुरत्प्रभैः ।&lt;br&gt;&#xA;युयुधे दंशितो युद्धे धनुष्टङ्कारयन्मुहुः ॥ ११ ॥&lt;br&gt;&#xA;शत्रुभिश्छिन्नकवचः छिन्नधन्वा हतस्वकः ।&lt;br&gt;&#xA;पुरमेत्य मृधं चक्रे रङ्गोजिः कतिभिर्दिनैः ॥ १२ ॥&lt;br&gt;&#xA;अनाथः शरणं चेच्छन् कंसाय यदूभूभृते ।&lt;br&gt;&#xA;दूतं स्वं प्रेषयामास रङ्गोजिर्भयपीडितः ॥ १३ ॥&lt;br&gt;&#xA;दूतस्तु मथुरामेत्य सभां गत्वा नताननः ।&lt;br&gt;&#xA;कृताञ्जलिश्चौग्रसेनिं नत्वा प्राह गिराऽऽर्द्रया ॥ १४ ॥&lt;br&gt;&#xA;रङ्गोजिनामा नृप रङ्गपत्तने&lt;br&gt;&#xA;गोपोऽस्ति नीतिज्ञवरः पुराधिपः ।&lt;br&gt;&#xA;स्वशत्रुसंरुद्धपुरो महाधिभृद्&lt;br&gt;&#xA;अलब्धनाथः शरणं गतस्तव ॥ १५ ॥&lt;br&gt;&#xA;त्वं दीनदुःखार्तिहरो महीतले&lt;br&gt;&#xA;भौमदिसङ्गीतगुणो महाबलः ।&lt;br&gt;&#xA;सुरासुरानुद्भटभूमिपालकान्&lt;br&gt;&#xA;विजित्य युद्धे सुरराडिव स्थितः ॥ १६ ॥&lt;br&gt;&#xA;चन्द्रं चकोरश्च रविं कुशेशयो&lt;br&gt;&#xA;यथा शरच्छीकरमेव चातकः ।&lt;br&gt;&#xA;क्षुधातुरोऽन्नं च जलं तृषातुरः&lt;br&gt;&#xA;स्मरत्यसौ शत्रुभये तथा त्वाम् ॥ १७ ॥&lt;br&gt;&#xA;इत्थं श्रुत्वा वचस्तस्य कंसो वै दीनवत्सलः ।&lt;br&gt;&#xA;दैत्यकोटिसमायुक्तो मनो गन्तुं समादधे ॥ १८ ॥&lt;br&gt;&#xA;गोमूत्रचयसिन्दूरकस्तूरीपत्रभृन्मुखम् ।&lt;br&gt;&#xA;विन्ध्याद्रिसदृशं श्यामं मदनिर्झरसंयुतम् ॥ १९ ॥&lt;br&gt;&#xA;पादे च शृङ्खलाजालं नदन्तं घनवद्भृशम् ।&lt;br&gt;&#xA;द्विपं कुवलयापीडं समारुह्य मदोत्कटः ॥ २० ॥&lt;br&gt;&#xA;चाणूरमुष्टिकाद्यैश्च केशिव्योमवृषासुरैः ।&lt;br&gt;&#xA;सहसा दंशितः कंसः प्रययौ रङ्गपत्तनम् ॥ २१ ॥&lt;br&gt;&#xA;यदूनां च कुरूणां च बलयोस्तु परस्परम् ।&lt;br&gt;&#xA;बाणैः खड्गैः त्रिशूलैश्च घोरं युद्धं बभूव ह ॥ २२ ॥&lt;br&gt;&#xA;बाणान्धकारे सञ्जाते कंसो नीत्वा महागदाम् ।&lt;br&gt;&#xA;विवेश कुरुसेनासु वने वैश्वानरो यथा ॥ २३ ॥&lt;br&gt;&#xA;कांश्चिद्वीरान् सकवचान् गदया वज्रकल्पया ।&lt;br&gt;&#xA;पातयामास भूपृष्ठे वज्रेणेन्द्रो यथा गिरिम् ॥ २४ ॥&lt;br&gt;&#xA;रथान्ममर्द पादाभ्यां पार्ष्णिघातेन घोटकान् ।&lt;br&gt;&#xA;गजे गजं ताडयित्वा गजान्प्रोन्नीय चाङ्घ्रिषु ॥ २५ ॥&lt;br&gt;&#xA;स्कन्धयोः कक्षयोर्धृत्वा सनीडान् रत्नकम्बलान् ।&lt;br&gt;&#xA;कांश्चिद्‌बलाद्‌‌भ्रामयित्वा चिक्षेप गगने बली ॥ २६ ॥&lt;br&gt;&#xA;गजाञ्छुण्डासु चोन्नीय लोलघण्टासमावृतान् ।&lt;br&gt;&#xA;चिक्षेप सम्मुखे राजन् मृधे व्योमासुरो बली ॥ २७ ॥&lt;br&gt;&#xA;रथान् गृहीत्वा साश्वांश्च शृङ्गाभं भ्रामयन्मुहुः ।&lt;br&gt;&#xA;चिक्षेप दिक्षु बलवान् दैत्यो दुष्टो वृषासुरः ॥ २८ ॥&lt;br&gt;&#xA;बलात्पश्चिमपादाभ्यां वीरानश्वानितस्ततः ।&lt;br&gt;&#xA;पातयामास राजेन्द्र केशी दैत्याधिपो बली ॥ २९ ॥&lt;br&gt;&#xA;एवं भयङ्करं युद्धं दृष्ट्वा वै कुरुसैनिकाः ।&lt;br&gt;&#xA;शेषा भयातुरा वीरा जग्मुस्तेऽपि दिशो दश ॥ ३० ॥&lt;br&gt;&#xA;रङ्गोजिं सकुटुम्बं तं नीत्वा कंसोऽथ दैत्यराट् ।&lt;br&gt;&#xA;मथुरां प्रययौ वीरो नादयन् दुन्दुभीञ्छनैः ॥ ३१ ॥&lt;br&gt;&#xA;श्रुत्वा पराजयं स्वस्य कौरवाः क्रोधमूर्छिताः ।&lt;br&gt;&#xA;दैत्यानां समयं दृष्ट्वा सर्वे वै मौनमास्थिताः ॥ ३२ ॥&lt;br&gt;&#xA;पुरं बर्हिषदं नाम व्रजसीम्नि मनोहरम् ।&lt;br&gt;&#xA;रङ्गोजये ददौ कंसो दैत्यानामधिपो बली ॥ ३३ ॥&lt;br&gt;&#xA;वासं चकार तत्रैव रङ्गोजिर्गोपनायकः ।&lt;br&gt;&#xA;बभूवुस्तस्य भार्यासु जालन्धर्यो हरेर्वरात् ॥ ३४ ॥&lt;br&gt;&#xA;परिणीता गोपजनै रूपयौवनभूषिताः ।&lt;br&gt;&#xA;जारधर्मेण सुस्नेहं श्रीकृष्णे ताः प्रचक्रिरे ॥ ३५ ॥&lt;br&gt;&#xA;चैत्रमासे महारासे ताभिः साकं हरिः स्वयम् ।&lt;br&gt;&#xA;पुण्ये वृन्दावने रम्ये रेमे वृन्दावनेश्वरः ॥ ३६ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;जालन्धर्युपाख्यानं नाम चतुर्दशोऽध्यायः ॥ १४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/15/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - पञ्चदशोऽध्यायः&lt;br&gt;&#xA;नागेन्द्रकण्ठा-सखीगणोपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;व्रजे शोणपुराधीशो गोपो नन्दो धनी महान् ।&lt;br&gt;&#xA;भार्याः पञ्चसहस्राणि बभूवुस्तस्य मैथिल ॥ १ ॥&lt;br&gt;&#xA;जाता मत्स्यवरात्तास्तु समुद्रे गोपकन्यकाः ।&lt;br&gt;&#xA;तथाऽन्याश्च त्रिवाचापि पृथिव्या दोहनान्नृप ॥ २ ॥&lt;br&gt;&#xA;बर्हिष्मतीपुरन्ध्र्यो या जाता जातिस्मराः पराः ।&lt;br&gt;&#xA;तथाऽन्याप्सरसोऽभूवन् वरान्नारायणस्य च ॥ ३ ॥&lt;br&gt;&#xA;तथा सुतलवासिन्यो वामनस्य वरात्स्त्रियः ।&lt;br&gt;&#xA;तथा नागेन्द्रकन्याश्च जाताः शेषवरात्परात् ॥ ४ ॥&lt;br&gt;&#xA;ताभ्यो दुर्वाससा दत्तं कृष्णापञ्चाङ्गमद्‌भुतम् ।&lt;br&gt;&#xA;तेन सम्पूज्य यमुनां वव्रिरे श्रीपतिं वरम् ॥ ५ ॥&lt;br&gt;&#xA;एकदा श्रीहरिस्ताभिर्वृन्दारण्ये मनोहरे ।&lt;br&gt;&#xA;यमुनानिकटे दिव्ये पुंस्कोकिलतरुव्रजे ॥ ६ ॥&lt;br&gt;&#xA;मधुपध्वनिसंयुक्ते कूजत्कोकिलसारसे ।&lt;br&gt;&#xA;मधुमासे मन्दवायौ वसन्तलतिकावृते ॥ ७ ॥&lt;br&gt;&#xA;दोलोत्सवं समारेभे हरिर्मदनमोहनः ।&lt;br&gt;&#xA;कदम्बवृक्षे रहसि कल्पवृक्षे मनोहरे ॥ ८ ॥&lt;br&gt;&#xA;कालिन्दीजलकल्लोलकोलाहलसमाकुले ।&lt;br&gt;&#xA;तद्दोलाखेलनं चक्रुः ता गोप्यः प्रेमविह्वलाः ॥ ९ ॥&lt;br&gt;&#xA;राधया कीर्तिसुतया चन्द्रकोटिप्रकाशया ।&lt;br&gt;&#xA;रेजे वृन्दावने कृष्णो यथा रत्या रतीश्वरः ॥ १० ॥&lt;br&gt;&#xA;एवं प्राप्ताश्च याः सर्वाः श्रीकृष्णं नन्दनन्दनम् ।&lt;br&gt;&#xA;परिपूर्णतमं साक्षात्तासां किं वर्ण्यते तपः ॥ ११ ॥&lt;br&gt;&#xA;नागेन्द्रकन्या याः सर्वाः चैत्रमासे मनोहरे ।&lt;br&gt;&#xA;बलभद्रं हरिं प्राप्ताः कृष्णातीरे तु ताः शुभा ॥ १२ ॥&lt;br&gt;&#xA;इदं मया ते कथितं गोपीनां चरितं शुभम् ।&lt;br&gt;&#xA;सर्वपापहरं पुण्यं किं भूयः श्रोतुमिच्छसि ॥ १३ ॥&lt;br&gt;&#xA;श्रीबहुलाश्व उवाच -&lt;br&gt;&#xA;यमुनायाश्च पञ्चाङ्गं दत्तं दुर्वाससा मुने ।&lt;br&gt;&#xA;गोपीभ्यो येन गोविन्दः प्राप्तस्तद्ब्रूहि मां प्रभो ॥ १४ ॥&lt;br&gt;&#xA;श्रीनारद उवाच -&lt;br&gt;&#xA;अत्रैवोदाहरन्तीममितिहासं पुरातनम् ।&lt;br&gt;&#xA;यस्य श्रवणमात्रेण पापहानिः परा भवेत् ॥ १५ ॥&lt;br&gt;&#xA;अयोध्याधिपतिः श्रीमान् मान्धाता राजसत्तमः ।&lt;br&gt;&#xA;मृगयां विचरन् प्राप्तः सौभरेराश्रमं शुभम् ॥ १६ ॥&lt;br&gt;&#xA;वृन्दावने स्थितं साक्षात्कृष्णातीरे मनोहरे ।&lt;br&gt;&#xA;नत्वा जामातरं राजा सौभरिं प्राह मानदः ॥ १७ ॥&lt;br&gt;&#xA;मान्धातोवाच -&lt;br&gt;&#xA;भगवन् सर्ववित्साक्षात्त्वं परावरवित्तमः ।&lt;br&gt;&#xA;लोकानां तमसोऽन्धानां दिव्यसूर्य इवापरः ॥ १८ ॥&lt;br&gt;&#xA;इह लोके भवेद्‌राज्यं सर्वसिद्धिसमन्वितम् ।&lt;br&gt;&#xA;अमुत्र कृष्णसारूप्यं येन स्यात्तद्वदाशु मे ॥ १९ ॥&lt;br&gt;&#xA;सौभरिरुवाच -&lt;br&gt;&#xA;यमुनायाश्च पञ्चागं वदिष्यामि तवाग्रतः ।&lt;br&gt;&#xA;सर्वसिद्धिकरं शश्वत्कृष्णसारूप्यकारकम् ॥ २० ॥&lt;br&gt;&#xA;यावत्सूर्य उदेति स्म यावच्च प्रतितिष्ठति ।&lt;br&gt;&#xA;तावद्‌राज्यप्रदं चात्र श्रीकृष्णवशकारकम् ॥ २१ ॥&lt;br&gt;&#xA;कवचं च स्तवं नाम्नां सहस्रं पटलं तथा ।&lt;br&gt;&#xA;पद्धतिं सूर्यवंशेन्द्र पञ्चाङ्गानि विदुर्बुधाः ॥ २२ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;श्रीसौभरिमान्धातृसंवादे बर्हिष्मतीपुरन्ध्र्यप्सरः सुतलवासिनी&lt;br&gt;&#xA;नागेन्द्रकन्योपाख्यानं नाम पञ्चदशोऽध्यायः ॥ १५ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/16/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - षोडशोऽध्यायः&lt;br&gt;&#xA;यमुना कवचम् -&lt;/p&gt;&#xA;&lt;p&gt;मान्धातोवाच -&lt;br&gt;&#xA;यमुनायाः कृष्णराज्ञ्याः कवचं सर्वतोऽमलम् ।&lt;br&gt;&#xA;देहि मह्यं महाभाग धारयिष्याम्यहं सदा ॥ १ ॥&lt;br&gt;&#xA;सौभरिरुवाच -&lt;br&gt;&#xA;यमुनायाश्च कवचं सर्वरक्षाकरं नृणाम् ।&lt;br&gt;&#xA;चतुष्पदार्थदं साक्षाच्छृणु राजन्महामते ॥ २ ॥&lt;br&gt;&#xA;कृष्णां चतुर्भुजां श्यामां पुण्डरीकदलेक्षणाम् ।&lt;br&gt;&#xA;रथस्थां सुन्दरीं ध्यात्वा धारयेत्कवचं ततः ॥ ३ ॥&lt;br&gt;&#xA;स्नातः पूर्वमुखो मौनि कृतसन्ध्यः कुशासने ।&lt;br&gt;&#xA;कुशैर्बद्धशिखो विप्रः पठेद्वै स्वस्तिकासनः ॥ ४ ॥&lt;br&gt;&#xA;यमुना मे शिरः पातु कृष्णा नेत्रद्वयं सदा ।&lt;br&gt;&#xA;श्यामा भ्रूभङ्गदेशं च नासिकां नाकवासिनी ॥ ५ ॥&lt;br&gt;&#xA;कपोलौ पातु मे साक्षात्परमानन्दरूपिणी ।&lt;br&gt;&#xA;कृष्णवामांससम्भूता पातु कर्णद्वयं मम ॥ ६ ॥&lt;br&gt;&#xA;अधरौ पातु कालिन्दी चिबुकं सूर्यकन्यका ।&lt;br&gt;&#xA;यमस्वसा कन्धरां च हृदयं मे महानदी ॥ ७ ॥&lt;br&gt;&#xA;कृष्णप्रिया पातु पृष्ठं तटिनि मे भुजद्वयम् ।&lt;br&gt;&#xA;श्रोणीतटं च सुश्रोणी कटिं मे चारुदर्शना ॥ ८ ॥&lt;br&gt;&#xA;ऊरुद्वयं तु रम्भोरुर्जानुनी त्वङ्घ्रिभेदिनी ।&lt;br&gt;&#xA;गुल्फौ रासेश्वरी पातु पादौ पापप्रहारिणी ॥ ९ ॥&lt;br&gt;&#xA;अन्तर्बहिरधश्चोर्ध्वं दिशासु विदिशासु च ।&lt;br&gt;&#xA;समन्तात्पातु जगतः परिपूर्णतमप्रिया ॥ १० ॥&lt;br&gt;&#xA;इदं श्रीयमुनाश्च कवचं परमाद्‌भुतम् ।&lt;br&gt;&#xA;दशवारं पठेद्‌भक्त्या निर्धनो धनवान्भवेत् ॥ ११ ॥&lt;br&gt;&#xA;त्रिभिर्मासैः पठेद्धीमान् ब्रह्मचारी मिताशनः ।&lt;br&gt;&#xA;सर्वराज्याधिपत्यञ्च प्राप्यते नात्र संशयः ॥ १२ ॥&lt;br&gt;&#xA;दशोत्तरशतं नित्यं त्रिमासावधि भक्तितः ।&lt;br&gt;&#xA;यः पठेत्प्रयतो भूत्वा तस्य किं किं न जायते ॥ १३ ॥&lt;br&gt;&#xA;यः पठेत्प्रातरुत्थाय सर्वतीर्थफलं लभेत् ।&lt;br&gt;&#xA;अन्ते व्रजेत्परं धाम गोलोकं योगिदुर्लभम् ॥ १४ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;श्रीसौभरिमान्धातृसंवादे श्रीयमुनाकवचं नाम षोडशोऽध्यायः ॥ १६ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/17/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - सप्तदशोऽध्यायः&lt;br&gt;&#xA;यमुना-स्तवम् -&lt;/p&gt;&#xA;&lt;p&gt;मान्धातोवाच -&lt;br&gt;&#xA;यमुनायाः स्तवं दिव्यं सर्वसिद्धिकरं परम् ।&lt;br&gt;&#xA;सौभरे मुनिशार्दूल वद मां कृपया त्वरम् ॥ १ ॥&lt;br&gt;&#xA;श्रीसौभरिरुवाच -&lt;br&gt;&#xA;मार्तण्डकन्यकायास्तु स्तवं शृणु महामते ।&lt;br&gt;&#xA;सर्वसिद्धिकरं भूमौ चातुर्वर्ग्यफलप्रदम् ॥ २ ॥&lt;br&gt;&#xA;कृष्णवामांसभूतायै कृष्णायै सततं नमः ।&lt;br&gt;&#xA;नमः श्रीकृष्णरूपिण्यै कृष्णे तुभ्यं नमो नमः ॥ ३ ॥&lt;br&gt;&#xA;यः पापपङ्काम्बुकलङ्ककुत्सितः&lt;br&gt;&#xA;कामी कुधीः सत्सु कलिं करोति हि ।&lt;br&gt;&#xA;वृन्दावनं धाम ददाति तस्मै&lt;br&gt;&#xA;नदन्मिलिन्दादि कलिन्दनन्दिनी ॥ ४ ॥&lt;br&gt;&#xA;कृष्णे साक्षात्कृष्णरूपा त्वमेव&lt;br&gt;&#xA;वेगावर्ते वर्तसे मत्स्यरूपी ।&lt;br&gt;&#xA;ऊर्मावूर्मौ कूर्मरूपी सदा ते&lt;br&gt;&#xA;बिन्दौ बिन्दौ भाति गोविन्ददेवः ॥ ५ ॥&lt;br&gt;&#xA;वन्दे लीलावतीं त्वां&lt;br&gt;&#xA;सगनघननिभां कृष्णवामांसभूतां ।&lt;br&gt;&#xA;वेगं वै वैरजाख्यं&lt;br&gt;&#xA;सकलजलचयं खण्डयन्तीं बलात्स्वात् ।&lt;br&gt;&#xA;छित्वा ब्रह्माण्डमारात्&lt;br&gt;&#xA;सुरनगरनगान् गण्डशैलादिदुर्गान् ।&lt;br&gt;&#xA;भित्वा भूखण्डमध्ये&lt;br&gt;&#xA;तटनिधृतवतीमूर्मिमालां प्रयान्तीम् ॥ ६ ॥&lt;br&gt;&#xA;दिव्यं कौ नामधेयं&lt;br&gt;&#xA;श्रुतमथ यमुने दण्डयत्यद्रितुल्यं ।&lt;br&gt;&#xA;पापव्यूहं त्वखण्डं&lt;br&gt;&#xA;वसतु मम गिरां मण्डले तु क्षणं तत् ।&lt;br&gt;&#xA;दण्ड्यांश्चाकार्यदण्ड्या&lt;br&gt;&#xA;सकृदपि वचसा खण्डितं यद्गृहीतं ।&lt;br&gt;&#xA;भ्रातुर्मार्तण्डसूनो-&lt;br&gt;&#xA;रटति पुरि दृढः ते प्रचण्डोऽतिदण्डः ॥ ७ ॥&lt;br&gt;&#xA;रज्जुर्वा विषयान्धकूपतरणे&lt;br&gt;&#xA;पापाखुदर्वीकरी ।&lt;br&gt;&#xA;वेण्युष्णिक् च विराजमूर्तिशिरसो&lt;br&gt;&#xA;मालाऽस्ति वा सुन्दरी ।&lt;br&gt;&#xA;धन्यं भाग्यमतः परं भुवि नृणां&lt;br&gt;&#xA;यत्रादिकृद्वल्लभा ।&lt;br&gt;&#xA;गोलोकेऽप्यतिदुर्लभाऽतिशुभगा&lt;br&gt;&#xA;भात्यद्वितीया नदी ॥ ८ ॥&lt;br&gt;&#xA;गोपीगोकुलगोपकेलिकलिते&lt;br&gt;&#xA;कालिन्दि कृष्णप्रभे ।&lt;br&gt;&#xA;त्वत्कूले जललोलगोलविचलत्&lt;br&gt;&#xA;कल्लोलकोलाहलः ।&lt;br&gt;&#xA;त्वत्कान्तारकुतूहलालिकुलकृत्&lt;br&gt;&#xA;झङ्कारकेकाकुलः ।&lt;br&gt;&#xA;कूजत्कोकिलसङ्कुलो व्रजलता&lt;br&gt;&#xA;लङ्कारभृत्पातु माम् ॥ ९ ॥&lt;br&gt;&#xA;भवन्ति जिह्वास्तनुरोमतुल्या&lt;br&gt;&#xA;गिरो यदा भूसिकता इवाशु ।&lt;br&gt;&#xA;तदप्यलं यान्ति न ते गुणान्तं&lt;br&gt;&#xA;सन्तो महान्तः किल शेषतुल्याः ॥ १० ॥&lt;br&gt;&#xA;कलिन्दगिरिनन्दिनीस्तव उषस्ययं वापरः&lt;br&gt;&#xA;श्रुतश्च यदि पाठितो भुवि तनोति सन्मङ्गलम् ।&lt;br&gt;&#xA;जनोऽपि यदि धारयेत्किल पठेच्च यो नित्यशः&lt;br&gt;&#xA;स याति परमं पदं निजनिकुञ्जलीलावृतम् ॥ ११ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;श्रीसौभरिमान्धातृसंवादे श्रीयमुनास्तवो नाम सप्तदशोऽध्यायः ॥ १७ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/18/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - अष्टादशोऽध्यायः&lt;br&gt;&#xA;यमुनापूजापद्धतिः -&lt;/p&gt;&#xA;&lt;p&gt;मान्धातोवाच -&lt;br&gt;&#xA;कृष्णायाः पटलं पुण्यं कामदं पद्धतिं तथा ।&lt;br&gt;&#xA;वद मां मुनिशार्दूल त्वं साक्षात् ज्ञानशेवधिः ॥ १ ॥&lt;br&gt;&#xA;सौभरिरुवाच -&lt;br&gt;&#xA;पटलं पद्धतिं वक्ष्ये यमुनाया महामते ।&lt;br&gt;&#xA;कृत्वा श्रुत्वाऽथ जप्त्वा वा जीवन्मुक्तो भवेन्नरः ॥ २ ॥&lt;br&gt;&#xA;प्रणवं पूर्वमुद्धृत्य मायाबीजं ततः परम् ।&lt;br&gt;&#xA;रमाबीजं ततः कृत्वा कामबीजं विधानतः ॥ ३ ॥&lt;br&gt;&#xA;कालिन्दीति चतुर्थ्यन्ते देवीपदमतः परम् ।&lt;br&gt;&#xA;नमः पश्चात्संविधार्य जपेन्मन्त्रमिमं नरः ॥ ४ ॥&lt;br&gt;&#xA;जप्त्वैकादशलक्षाणि मन्त्रसिद्धिर्भवेद्‌भुवि ।&lt;br&gt;&#xA;जनैः प्रार्थ्याश्च ये कामाः सर्वे प्राप्याः स्वतश्च ते ॥ ५ ॥&lt;br&gt;&#xA;विधाय षोडशदलं पद्मं सिंहासने शुभे ।&lt;br&gt;&#xA;कर्णिकायां च कालिन्दीं न्यसेच्छ्रीकृष्णसंयुताम् ॥ ६ ॥&lt;br&gt;&#xA;जाह्नवीं विरजां कृष्णां चन्द्रभागां सरस्वतीम् ।&lt;br&gt;&#xA;गोमतीं कौशिकीं वेणीं सिन्धुं गोदावरीं तथा ॥ ७ ॥&lt;br&gt;&#xA;वेदस्मृतिं वेत्रवतीं शतद्रुं सरयूं तथा ।&lt;br&gt;&#xA;पूजयेन् मानवश्रेष्ठ ऋषिकुल्यां ककुद्मिनीम् ॥ ८ ॥&lt;br&gt;&#xA;पृथक्पृथक् तद्दलेषु नामोच्चार्य विधानतः ।&lt;br&gt;&#xA;वृन्दावनं गोवर्द्धनं वृन्दां च तुलसीं तथा ।&lt;br&gt;&#xA;चतुर्दिक्षु विधायाशु पूजयेन्नामभिः पृथक् ॥ ९ ॥&lt;br&gt;&#xA;ॐनमो भगवत्यै कलिन्दनन्दिन्यै सूर्यकन्यकायै&lt;br&gt;&#xA;यमभगिन्यै श्रीकृष्णप्रियायै यूथीभूतायै स्वाहा ।&lt;br&gt;&#xA;अनेन मन्त्रेण आवाहनादि षोडशोपचारान् समाहित उपाहरेत् ॥ १० ॥&lt;br&gt;&#xA;इत्येव पटलं विद्धि तुभ्यं वक्ष्यामि पद्धतिम् ।&lt;br&gt;&#xA;यावत्सम्पूर्णतां याति पुरश्चरणमेव हि ॥ ११ ॥&lt;br&gt;&#xA;तावद्‌ भवेद् ब्रह्मचारी जपेन्मौनव्रती द्विजः ।&lt;br&gt;&#xA;यवभोजी भूमिशायी पत्रभुग् जितमानसः ॥ १२ ॥&lt;br&gt;&#xA;कामं क्रोधं तथा लोभं मोहं द्वेषं विसृज्य सः ।&lt;br&gt;&#xA;भक्त्या परमया राजन् वर्तमानस्तु देशकः ॥ १३ ॥&lt;br&gt;&#xA;ब्राह्मे मुहूर्ते उत्थाय ध्यात्वा देवीं कलिन्दजाम् ।&lt;br&gt;&#xA;अरुणोदयवेलायां नद्यां स्नानं समाचरेत् ॥ १४ ॥&lt;br&gt;&#xA;माध्याह्ने चापि सन्ध्यायां सन्ध्यावन्दनतत्परः ।&lt;br&gt;&#xA;सप्तमे नियमे राजन् कालिन्दीतीरमास्थितः ॥ १५ ॥&lt;br&gt;&#xA;दशलक्षं ब्राह्मणानां सपुत्राणां महात्मनाम् ।&lt;br&gt;&#xA;पूजयित्वा गन्धपुष्पैर्दत्वा तेभ्यः सुभोजनम् ॥ १६ ॥&lt;br&gt;&#xA;वस्त्रभूषणसौवर्णपात्राणि प्रस्फुरन्ति च ।&lt;br&gt;&#xA;दक्षिणाश्च शुभा दद्यात्ततः सिद्धिर्भवेत् खलु ॥ १७ ॥&lt;br&gt;&#xA;इति ते पद्धतिः प्रोक्ता मया राजन् महमते ।&lt;br&gt;&#xA;कुरु त्वं नियमं सर्वं किं भूयः श्रोतुमिच्छसि ॥ १८ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;श्रीसौभरिमान्धातृसंवादे पटलपद्धतिवर्णनं नामाष्टादशोऽध्यायः ॥ १८ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/19/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - एकोनविंशोऽध्यायः&lt;br&gt;&#xA;यमुनासहस्रनामम् -&lt;/p&gt;&#xA;&lt;p&gt;मान्धातोवाच -&lt;br&gt;&#xA;नाम्नां सहस्रं कृष्णायाः सर्वसिद्धिकरं परम् ।&lt;br&gt;&#xA;वद मां मुनिशार्दूल त्वं सर्वज्ञो निरामयः ॥ १ ॥&lt;br&gt;&#xA;सौभरिरुवाच -&lt;br&gt;&#xA;नाम्ना सहस्रं कालिन्द्या मान्धातस्ते वदाम्यहम् ।&lt;br&gt;&#xA;सर्वसिद्धिकरं दिव्यं श्रीकृष्णवशकारकम् ॥ २ ॥&lt;br&gt;&#xA;ॐअस्य श्रीकालिन्दीसहस्रनामस्तोत्रमन्त्रस्य&lt;br&gt;&#xA;सौभरिऋषिः श्रीयमुना देवताः अनुष्टुप् छन्दः&lt;br&gt;&#xA;मायाबीजमिति कीलकम् रमाबीजमिति शक्तिः&lt;br&gt;&#xA;श्रीकलिन्दनन्दिनी प्रसादसिद्ध्यर्थे जपे विनियोगः ।&lt;br&gt;&#xA;अथ ध्यानम् ।&lt;br&gt;&#xA;श्यामामम्भोजनेत्रां सघनघनरुचिं&lt;br&gt;&#xA;रत्नमञ्जीरकूजत्&lt;br&gt;&#xA;काञ्जीकेयुरयुक्तां कनकमणीमये&lt;br&gt;&#xA;बिभ्रतीं कुण्डले द्वे ।&lt;br&gt;&#xA;भ्राजच्छ्रीनीलवस्त्र स्फुरदमलचल-&lt;br&gt;&#xA;द्धारभारां मनोज्ञां&lt;br&gt;&#xA;ध्यायेन्मार्तण्डपुत्रीं तनुकिरणचयो-&lt;br&gt;&#xA;द्दीप्तपाभिरामाम् ॥ ३ ॥&lt;br&gt;&#xA;इति ध्यानम् ।&lt;br&gt;&#xA;ॐकालिन्दी यमुना कृष्णा कृष्णरूपा सनातनी ।&lt;br&gt;&#xA;कृष्णवामांससम्भूता परमानदरुपिणी ॥ ४ ॥&lt;br&gt;&#xA;गोलोकवासिनी श्यामा वृन्दावनविनोदिनी ।&lt;br&gt;&#xA;राधासखी रासलीला रासमण्डलमण्डनी ॥ ५ ॥&lt;br&gt;&#xA;निकुञ्जमाधवीवल्ली रङ्गवल्ली मनोहरा ।&lt;br&gt;&#xA;श्रीरासमण्डलीभूता यूथीभूता हरिप्रिया ॥ ६ ॥&lt;br&gt;&#xA;गोलोकतटिनी दिव्या निकुञ्जतलवासिनी ।&lt;br&gt;&#xA;दीर्घोर्मिवेग गम्भीरा पुष्पपल्लववाहिनी ॥ ७ ॥&lt;br&gt;&#xA;घनश्यामा मेघमाला बलाका पद्ममालिनी ।&lt;br&gt;&#xA;परिपूर्णतमा पूर्णा पूर्णब्रह्मप्रिया परा ॥ ८ ॥&lt;br&gt;&#xA;महावेगवती साक्षान्निकुञ्जद्वारनिर्गता ।&lt;br&gt;&#xA;महानदी मन्दगतिर्विरजा वेगभेदनी ॥ ९ ॥&lt;br&gt;&#xA;अनेकब्रह्माण्डगता ब्रह्मद्रवसमाकुला ।&lt;br&gt;&#xA;गङ्गामिश्रा निर्जलाभा निर्मला सरितां वरा ॥ १० ॥&lt;br&gt;&#xA;रत्नबद्धोभयतटी हंसपद्मादिसङ्कुला ।&lt;br&gt;&#xA;नदी निर्मलपानीया सर्वब्रह्माण्डपावनी ॥ ११ ॥&lt;br&gt;&#xA;वैकुण्ठपरिखीभूता परिखा पापहारिणी ।&lt;br&gt;&#xA;ब्रह्मलोकगता ब्राह्मी स्वर्गा स्वर्गनिवासिनी ॥ १२ ॥&lt;br&gt;&#xA;उल्लसन्ती प्रोत्पतन्ती मेरुमाला महोज्ज्वला ।&lt;br&gt;&#xA;श्रीगङ्गाम्भःशिखरिणी गण्डशैलविभेदिनी ॥ १३ ॥&lt;br&gt;&#xA;देशान्पुनन्ती गच्छन्ती वहन्ती भूमिमध्यगा ।&lt;br&gt;&#xA;मार्तण्डतनुजा पुण्या कलिन्दगिरिनन्दिनी ॥ १४ ॥&lt;br&gt;&#xA;यमस्वसा मन्दहासा सुद्विजा रचिताम्बरा ।&lt;br&gt;&#xA;नीलाम्बरा पद्ममुखी चरन्ती चारुदर्शना ॥ १५ ॥&lt;br&gt;&#xA;रम्भोरूः पद्मनयना माधवी प्रमदोत्तमा ।&lt;br&gt;&#xA;तपश्चरन्ती सुश्रोणी कूजन्नूपुरमेखला ॥ १६ ॥&lt;br&gt;&#xA;जलस्थिता श्यामलाङ्गी खाण्डवाभा विहारिणी ।&lt;br&gt;&#xA;गाण्डीविभाषिणी वन्या श्रीकृष्णं वरमिच्छती ॥ १७ ॥&lt;br&gt;&#xA;द्वारकागमना राज्ञी पट्टराज्ञी परङ्गता ।&lt;br&gt;&#xA;महाराज्ञी रत्नभूषा गोमतीतीरचारिणी ॥ १८ ॥&lt;br&gt;&#xA;स्वकीया च सुखा स्वार्था स्वभक्तकार्यसाधिनी ।&lt;br&gt;&#xA;नवलाङ्गाबला मुग्धा वराङ्गा वामलोचना ॥ १९ ॥&lt;br&gt;&#xA;अज्ञातयौवना दीना प्रभाकान्तिर्द्युतिश्छविः ।&lt;br&gt;&#xA;सुशोभा परमा कीर्तिः कुशलाऽज्ञातयौवना ॥ २० ॥&lt;br&gt;&#xA;नवोढा मध्यगा मध्या प्रौढिः प्रौढा प्रगल्भका ।&lt;br&gt;&#xA;धीराऽधीरा धैर्यधरा जेष्ठा श्रेष्ठा कुलाङ्गना ॥ २१ ॥&lt;br&gt;&#xA;क्षणप्रभा चञ्चलार्चा विद्युत्सौदामिनी तडित् ।&lt;br&gt;&#xA;स्वाधीनपतिका लक्ष्मीः पुष्टा स्वाधीनभर्तृका ॥ २२ ॥&lt;br&gt;&#xA;कलहान्तरिता भीरुरिच्छाप्रोत्कण्ठिताकुला ।&lt;br&gt;&#xA;कशिपुस्था दिव्यशय्या गोविन्दहृतमानसा ॥ २३ ॥&lt;br&gt;&#xA;खण्डिताखण्डशोभाढ्या विप्रलब्धाभिसारिका ।&lt;br&gt;&#xA;विरहार्ता विरहिणी नारी प्रोषितभर्तृका ॥ २४ ॥&lt;br&gt;&#xA;मानिनी मानदा प्राज्ञा मन्दारवनवासिनी ।&lt;br&gt;&#xA;झङ्कारिणी झणत्कारी रणन्मञ्जीरनूपुरा ॥ २५ ॥&lt;br&gt;&#xA;मेखलाऽमेखला काञ्ची काञ्चीनी काञ्चनामयी ।&lt;br&gt;&#xA;कञ्चुकी कञ्चुकमणिः श्रीकण्ठाढ्या महामणिः ॥ २६ ॥&lt;br&gt;&#xA;श्रीहारिणी पद्महारा मुक्ता मुक्तफलार्चिता ।&lt;br&gt;&#xA;रत्नकङ्कणकेयूरा स्फुरदङ्गुलिभूषणा ॥ २७ ॥&lt;br&gt;&#xA;दर्पणा दर्पणीभूता दुष्टदर्पविनाशिनी ।&lt;br&gt;&#xA;कम्बुग्रीवा कम्बुधरा ग्रैवेयकविराजिता ॥ २८ ॥&lt;br&gt;&#xA;ताटङ्किनी दन्तधरा हेमकुण्डलमण्डिता ।&lt;br&gt;&#xA;शिखाभूषा भालपुष्पा नासामौक्तिकशोभिता ॥ २९ ॥&lt;br&gt;&#xA;मणिभूमिगता देवी रैवताद्रिविहारिणी ।&lt;br&gt;&#xA;वृन्दावनगता वृन्दा वृन्दारण्यनिवासिनी ॥ ३० ॥&lt;br&gt;&#xA;वृन्दावनलता माध्वी वृन्दारण्यविभूषणा ।&lt;br&gt;&#xA;सौन्दर्यलहरी लक्ष्मीर्मथुरातीर्थवासिनी ॥ ३१ ॥&lt;br&gt;&#xA;विश्रान्तवासिनी काम्या रम्या गोकुलवासिनी ।&lt;br&gt;&#xA;रमणस्थलशोभाढ्या महावनमहानदी ॥ ३२ ॥&lt;br&gt;&#xA;प्रणता प्रोन्नता पुष्टा भारती भरतार्चिता ।&lt;br&gt;&#xA;तीर्थराजगतिर्गोत्रा गङ्गासागरसङ्गमा ॥ ३३ ॥&lt;br&gt;&#xA;सप्ताब्धिभेदिनी लोला सप्तद्वीपगता बलात् ।&lt;br&gt;&#xA;लुठन्ती शैलान् भिद्यन्ती स्फुरन्ती वेगवत्तरा ॥ ३४ ॥&lt;br&gt;&#xA;काञ्चनी कञ्चनीभूमिः काञ्चनीभूमिभाविता ।&lt;br&gt;&#xA;लोकदृष्टिर्लोकलीला लोकालोकाचलार्चिता ॥ ३५ ॥&lt;br&gt;&#xA;शैलोद्‌गता स्वर्गगता स्वर्गर्चा स्वर्गपूजिता ।&lt;br&gt;&#xA;वृन्दावनी वनाध्यक्षा रक्षा कक्षा तटीपटी ॥ ३६ ॥&lt;br&gt;&#xA;असिकुण्डगता कच्छा स्वच्छन्दोच्छलितादिजा ।&lt;br&gt;&#xA;कुहरस्था रथप्रस्था प्रस्था शान्ततराऽऽतुरा ॥ ३७ ॥&lt;br&gt;&#xA;अम्बुच्छटा शीकराभा दर्दुरा दार्दुरीधरा ।&lt;br&gt;&#xA;पापाङ्कुशा पापसिंही पापद्रुमकुठारिणी ॥ ३८ ॥&lt;br&gt;&#xA;पुण्यसङ्घा पुण्यकीर्तिः पुण्यदा पुण्यवर्द्धिनी ।&lt;br&gt;&#xA;मधोर्वननदी मुख्या अतुला तालवनस्थिता ॥ ३९ ॥&lt;br&gt;&#xA;कुमुद्वननदी कुब्जा कुमुदाम्भोजवर्द्धिनी ।&lt;br&gt;&#xA;प्लवरूपा वेगवती सिंहसर्पादिवाहिनी ॥ ४० ॥&lt;br&gt;&#xA;बहुली बहुदा बह्वी बहुला वनवन्दिता ।&lt;br&gt;&#xA;राधाकुण्डकलाराध्या कृष्णकुण्डजलाश्रिता ॥ ४१ ॥&lt;br&gt;&#xA;ललिताकुण्डगा घण्टा विशाखाकुण्डमण्डिता ।&lt;br&gt;&#xA;गोविन्दकुण्डनिलया गोपकुण्डतरङ्गिणी ॥ ४२ ॥&lt;br&gt;&#xA;श्रीगङ्गा मानसी गङ्गा कुसुमाम्बरभाविनी ।&lt;br&gt;&#xA;गोवर्धिनी गोधनाढ्या मयूरी वरवर्णिनी ॥ ४३ ॥&lt;br&gt;&#xA;सारसी नीलकण्ठाभा कूजत्कोकिलपोतकी ।&lt;br&gt;&#xA;गिरिराजप्रसूर्भूरिरातपत्राऽऽतपत्रिणी ॥ ४४ ॥&lt;br&gt;&#xA;गोवर्धनाङ्का गोदन्ती दिव्यौषधिनिधिः सृतिः ।&lt;br&gt;&#xA;पारदी पारदमयी नारदी शारदी भृतिः ॥ ४५ ॥&lt;br&gt;&#xA;श्रीकृष्णचरणाङ्कस्था कामा कामवनाञ्चिता ।&lt;br&gt;&#xA;कामाटवी नन्दिनी च नन्दग्राममहीधरा ॥ ४६ ॥&lt;br&gt;&#xA;बृहत्सानुद्युतिः प्रोता नन्दीश्वरसमन्विता ।&lt;br&gt;&#xA;काकली कोकिलमयी भाण्डीरकुशकौशला ॥ ४७ ॥&lt;br&gt;&#xA;लोहार्गलप्रदा कारा काश्मीरवसनावृता ।&lt;br&gt;&#xA;बर्हिषदी शोणपुरी शूरक्षेत्रपुराधिका ॥ ४८ ॥&lt;br&gt;&#xA;नानाऽऽभरणशोभाढ्या नानावर्णसमन्विता ।&lt;br&gt;&#xA;नानानारीकन्दबाढ्या रङ्गा रङ्गमहीरुहा ॥ ४९ ॥&lt;br&gt;&#xA;नानालोकगताभ्यर्चिः नानाजलसमन्विता ।&lt;br&gt;&#xA;स्त्रीरत्नं रत्ननिलया ललनारत्नरञ्जिनी ॥ ५० ॥&lt;br&gt;&#xA;रङ्गिणी रङ्गभूमाढ्या रङ्गा रङ्गमहीरुहा ।&lt;br&gt;&#xA;राजविद्या राजगुह्या जगत्कीर्तिर्घनाऽघना ॥ ५१ ॥&lt;br&gt;&#xA;विलोलघण्टा कृष्णाङ्गा कृष्णदेहसमुद्‌भवा ।&lt;br&gt;&#xA;नीलपङ्कजवर्णाभा नीलपङ्कजहारिणी ॥ ५२ ॥&lt;br&gt;&#xA;निलाभा नीलपद्माढ्या नीलाम्भोरुहवासिनी ।&lt;br&gt;&#xA;नागवल्ली नागपुरी नागवल्लीदलार्चिता ॥ ५३ ॥&lt;br&gt;&#xA;ताम्बूलचर्चिता चर्चा मकरन्दमनोहरा ।&lt;br&gt;&#xA;सकेसरा केसरिणी केशपाशाभिशोभिता ॥ ५४ ॥&lt;br&gt;&#xA;कज्जलाभा कज्जलाक्ता कज्जली कलिताञ्जना ।&lt;br&gt;&#xA;अलक्तचरणा ताम्रा लाला ताम्रीकृताम्बरा ॥ ५५ ॥&lt;br&gt;&#xA;सिन्दूरिताऽलिप्तवाणी सुश्रीः श्रीखण्डमण्डिता ।&lt;br&gt;&#xA;पाटीरपङ्कवसना जटामांसीरुचाम्बरा ॥ ५६ ॥&lt;br&gt;&#xA;आगर्य्यगुरुगन्धाक्ता तगराश्रितमारुता ।&lt;br&gt;&#xA;सुगन्धितैलरुचिरा कुन्तलालिः सकुन्तला ॥ ५७ ॥&lt;br&gt;&#xA;शकुन्तलाऽपांसुला च पातिव्रत्यपरायणा ।&lt;br&gt;&#xA;सूर्यप्रभा सूर्यकन्या सूर्यदेहसमुद्‌भवा ॥ ५८ ॥&lt;br&gt;&#xA;कोटिसूर्यप्रतीकाशा सूर्यजा सूर्यनन्दिनी ।&lt;br&gt;&#xA;सञ्ज्ञा सञ्ज्ञासुता स्वेच्छा सञ्ज्ञामोदप्रदायिनी ॥ ५९ ॥&lt;br&gt;&#xA;सञ्ज्ञापुत्री स्फुरच्छाया तपती तापकारिणी ।&lt;br&gt;&#xA;सावर्ण्यानुभवा वेदी वडवा सौख्यदायिनी ॥ ६० ॥&lt;br&gt;&#xA;शनैश्चरानुजा कीला चन्द्रवंशविवर्द्धिनी ।&lt;br&gt;&#xA;चन्द्रवंशवधूश्चद्रा चन्द्रावलिसहायिनी ॥ ६१ ॥&lt;br&gt;&#xA;चन्द्रावती चन्द्रलेखा चन्द्रकान्तानुगांशुका ।&lt;br&gt;&#xA;भैरवी पिङ्गलाशङ्की लीलावत्यागरीमयी ॥ ६२ ॥&lt;br&gt;&#xA;धनश्रीर्देवगान्धारी स्वर्मणिर्गुणवर्द्धिनी ।&lt;br&gt;&#xA;व्रजमल्ला बन्धकारी विचित्रा जयकारिणी ॥ ६३ ॥&lt;br&gt;&#xA;गान्धारी मञ्जरी टोडी गुर्ज्जर्य्यासावरी जया ।&lt;br&gt;&#xA;कर्णाटी रागिणी गौरी वैराटी गौरवाटिका ॥ ६४ ॥&lt;br&gt;&#xA;चतुश्चन्द्रा कला हेरी तैलङ्गी विजयावती ।&lt;br&gt;&#xA;ताली तलस्वरा गाना क्रियामात्रप्रकाशिनी ॥ ६५ ॥&lt;br&gt;&#xA;वैशाखी चाचला चारुर्माचारी घूघटी घटा ।&lt;br&gt;&#xA;वैहागरी सोरठीशा कैदारी जलधारिका ॥ ६६ ॥&lt;br&gt;&#xA;कामाकरश्रीः कल्याणी गौडकल्याणमिश्रिता ।&lt;br&gt;&#xA;राजसञ्जीविनी हेला मन्दारी कामरूपिणी ॥ ६७ ॥&lt;br&gt;&#xA;सारङ्गी मारुती होढा सागरी कामवादिनी ।&lt;br&gt;&#xA;वैभासी मङ्गला चान्द्री रासमण्डलमण्डना ॥ ६८ ॥&lt;br&gt;&#xA;कामधेनुः कामलता कामदा कमनीयका ।&lt;br&gt;&#xA;कल्पवृक्षस्थली स्थूला सुधासौधनिवासिनी ॥ ६९ ॥&lt;br&gt;&#xA;गोलोकवासिनी सुभ्रूः यष्टिभृद्द्वारपालिका ।&lt;br&gt;&#xA;शृङ्गारप्रकरा शृङ्गा स्वच्छा शय्योपकारिका ॥ ७० ॥&lt;br&gt;&#xA;पार्षदा सुसखीसेव्या श्रीवृन्दावनपालिका ।&lt;br&gt;&#xA;निकुञभृत्कुञ्जपुञ्जा गुञ्जाभरणभूषिता ॥ ७१ ॥&lt;br&gt;&#xA;निकुञ्जवासिनी प्रोष्या गोवर्धनतटीभवा ।&lt;br&gt;&#xA;विशाखा ललिता रामा नीरुजा मधुमाधवी ॥ ७२ ॥&lt;br&gt;&#xA;एका नैकसखी शुक्ला सखीमध्या महामनाः ।&lt;br&gt;&#xA;श्रुतिरूपा ऋषिरूपा मैथिलाः कौशलाः स्त्रियः ॥ ७३ ॥&lt;br&gt;&#xA;अयोध्यापुरवासिन्यो यज्ञसीताः पुलिन्दकाः ।&lt;br&gt;&#xA;रमावैकुण्ठवासिन्यः श्वेतद्वीपसखीजनाः ॥ ७४ ॥&lt;br&gt;&#xA;ऊर्ध्ववैकुण्ठवासिन्यो द्विव्याऽजितपदाश्रिताः ।&lt;br&gt;&#xA;श्रीलोकचलवासिन्यः श्रीसख्यः सागरोद्‌भवाः ॥ ७५ ॥&lt;br&gt;&#xA;दिव्या अदिव्या दिव्याङ्गा व्याप्तास्त्रिगुणवृत्तयः ।&lt;br&gt;&#xA;भूमिगोप्यो देवनार्यो लता ओषधिवीरूधः ॥ ७६ ॥&lt;br&gt;&#xA;जालन्धर्य्यः सिन्धुसुताः पृथुबर्हिष्मतीभवाः ।&lt;br&gt;&#xA;दिव्याम्बरा अप्सरसः सौतला नागकन्यकाः ॥ ७७ ॥&lt;br&gt;&#xA;परं धाम परं ब्रह्म पौरुषा प्रकृतिः परा ।&lt;br&gt;&#xA;तटस्था गुणभूर्गीता गुणागुणमयी गुणा ॥ ७८ ॥&lt;br&gt;&#xA;चिद्‌घना सदसन्माला दृष्टिर्दृश्या गुणाकरी ।&lt;br&gt;&#xA;महत्तत्वमहङ्कारो मनो बुद्धिः प्रचेतना ॥ ७९ ॥&lt;br&gt;&#xA;चेतो वृत्तिः स्वान्तरात्मा चतुर्थी चतुरक्षरा ।&lt;br&gt;&#xA;चतुर्व्यूहा चतुर्मूर्तिः व्योमवायुरदो जलम् ॥ ८० ॥&lt;br&gt;&#xA;मही शब्दो रसो गन्धः स्पर्शो रूपमनेकधा ।&lt;br&gt;&#xA;कर्मेन्द्रियं कर्ममयी ज्ञानं ज्ञानेन्द्रियं द्विधा ॥ ८१ ॥&lt;br&gt;&#xA;त्रिधाधिभूतमध्यात्ममधिदैवमधिस्थितम् ।&lt;br&gt;&#xA;ज्ञानशक्तिः क्रियाशक्तिः सर्वदेवाधिदेवता ॥ ८२ ॥&lt;br&gt;&#xA;तत्वसङ्घा विराण्मूर्तिः धारणा धारणामयी ।&lt;br&gt;&#xA;श्रुतिः स्मृतिर्वेदमूर्तिः संहिता गर्गसंहिता ॥ ८३ ॥&lt;br&gt;&#xA;पाराशरी सैव सृष्टिः पारहंसी विधातृका ।&lt;br&gt;&#xA;याज्ञवल्की भागवती श्रीमद्‌भागवतार्चिता ॥ ८४ ॥&lt;br&gt;&#xA;रामायणमयी रम्या पुराणपुरुषप्रिया ।&lt;br&gt;&#xA;पुराणमूर्तिः पुण्याङ्गा शास्त्रमूर्तिर्महोन्नता ॥ ८५ ॥&lt;br&gt;&#xA;मनीषा धिषणा बुद्धिर्वाणी धीः शेमुषी मतिः ।&lt;br&gt;&#xA;गायत्री वेदसावित्री ब्रह्माणी ब्रह्मलक्षणा ॥ ८६ ॥&lt;br&gt;&#xA;दुर्गाऽपर्णा सती सत्या पार्वती चण्डिकाम्बिका ।&lt;br&gt;&#xA;आर्या दाक्षायणी दाक्षी दक्षयज्ञविघातिनी ॥ ८७ ॥&lt;br&gt;&#xA;पुलोजमा शचीन्द्राणी देवी देववरार्पिता ।&lt;br&gt;&#xA;वायुना धारिणी धन्या वायवी वायुवेगगा ॥ ८८ ॥&lt;br&gt;&#xA;यमानुजा संयमनी सञ्ज्ञा छाया स्फुरद्द्युतिः ।&lt;br&gt;&#xA;रत्नदेवी रत्नवृन्दा तारा तरणिमण्डला ॥ ८९ ॥&lt;br&gt;&#xA;रुचिः शान्तिः क्षमा शोभा दया दक्षा द्युतिस्त्रपा ।&lt;br&gt;&#xA;तलतुष्टिर्विभा पुष्टिः सन्तुष्टिः पुष्टभावना ॥ ९० ॥&lt;br&gt;&#xA;चतुर्भुजा चारुनेत्रा द्विभुजाऽष्टभुजाऽबला ।&lt;br&gt;&#xA;शङ्खहस्ता पद्महस्ता चक्रहस्ता गदाधरा ॥ ९१ ॥&lt;br&gt;&#xA;निषङ्गधारिणी चर्मखड्गपाणिर्धनुर्द्धरा ।&lt;br&gt;&#xA;धनुष्टङ्कारणी योध्री दैत्योद्‌भटविनाशिनी ॥ ९२ ॥&lt;br&gt;&#xA;रथस्था गरुडारूढा श्रीकृष्णहृदयस्थिता ।&lt;br&gt;&#xA;वंशीधरा कृष्णवेषा स्रग्विणी वनमालिनी ॥ ९३ ॥&lt;br&gt;&#xA;किरीटधारिणी याना मन्दमन्दगतिर्गतिः ।&lt;br&gt;&#xA;चन्द्रकोटिप्रतीकाशा तन्वी कोमलविग्रहा ॥ ९४ ॥&lt;br&gt;&#xA;भैष्मी भीष्मसुता भीमा रुक्मिणी रूक्मरूपिणी ।&lt;br&gt;&#xA;सत्यभामा जाम्बवती सत्या भद्रा सुदक्षिणा ॥ ९५ ॥&lt;br&gt;&#xA;मित्रविन्दा सखीवृन्दा वृन्दारण्यध्वजोर्ध्वगा ।&lt;br&gt;&#xA;शृङ्गारकारिणी शृङ्गा शृङ्गभूः शृङ्गदा खगा ॥ ९६ ॥&lt;br&gt;&#xA;तितिक्षेक्षा स्मृतिःस्पर्धा स्पृहा श्रद्धा स्वनिर्वृतिः ।&lt;br&gt;&#xA;ईशा तृष्णा भिदा प्रीतिः हिंसायाच्ञाक्लमा कृषिः ॥ ९७ ॥&lt;br&gt;&#xA;आशा निद्रा योगनिद्रा योगिनी योगदाऽयुगा ।&lt;br&gt;&#xA;निष्ठा प्रतिष्ठा शमितिः सत्वप्रकृतिरुत्तमा ॥ ९८ ॥&lt;br&gt;&#xA;तमःप्रकृतिदुर्मर्षी रजःप्रकृतिरानतिः ।&lt;br&gt;&#xA;क्रियाऽक्रिया कृतिर्ग्लानिः सात्विक्याध्यात्मिकी वृषा ॥ ९९ ॥&lt;br&gt;&#xA;सेवाशिखामणिर्वृद्धिराहूतिः पिङ्गलोद्‌भवा ।&lt;br&gt;&#xA;नागभाषा नागभूषा नागरी नगरी नगा ॥ १०० ॥&lt;br&gt;&#xA;नौर्नौङ्का भवनौर्भाव्या भवसागरसेतुका ।&lt;br&gt;&#xA;मनोमयी दारुमयी सैकती सिकतामयी ॥ १०१ ॥&lt;br&gt;&#xA;लेख्या लेप्या मणिमयी प्रतिहेमविनिर्मिता ।&lt;br&gt;&#xA;शैली शैलभवा शीला शीकराभा चलाऽचला ॥ १०२ ॥&lt;br&gt;&#xA;अस्थिता सुस्थिता तूली वैदकी तान्त्रिकी विधिः ।&lt;br&gt;&#xA;सन्ध्या सन्ध्याभ्रवसना वेदसन्धिः सुधामयी ॥ १०३ ॥&lt;br&gt;&#xA;सायन्तनी शिखा वेध्या सूक्ष्मा जीवकलाकृतिः ।&lt;br&gt;&#xA;आत्मभूता भाविताऽण्वी प्रह्वी कमलकर्णिका ॥ १०४ ॥&lt;br&gt;&#xA;नीराजनी महाविद्या कन्दली कार्यसाधनी ।&lt;br&gt;&#xA;पूजा प्रतिष्ठा विपुला पुनन्ती पारलौकिकी ॥ १०५ ॥&lt;br&gt;&#xA;शुक्लशुक्तिर्मौक्तिकी च प्रतीतिः परमेश्वरी ।&lt;br&gt;&#xA;विरजोष्णिग्विराड्वेणी वेणुका वेणुनादिनी ॥ १०६ ॥&lt;br&gt;&#xA;आवर्तिनी वार्तिकदा वार्ता वृत्तिर्विमानगा ।&lt;br&gt;&#xA;रासाढ्या रासिनी रासा रासमण्डलवर्तिनी ॥ १०७ ॥&lt;br&gt;&#xA;गोपगोपीश्वरी गोपी गोपीगोपालवन्दिता ।&lt;br&gt;&#xA;गोचारिणी गोपनदी गोपानन्दप्रदायिनी ॥ १०८ ॥&lt;br&gt;&#xA;पशव्यदा गोपसेव्या कोटिशो गोगणावृता ।&lt;br&gt;&#xA;गोपानुगा गोपवती गोविन्दपदपादुका ॥ १०९ ॥&lt;br&gt;&#xA;वृषभानुसुता राधा श्रीकृष्णवशकारिणी ।&lt;br&gt;&#xA;कृष्णप्राणाधिका शश्वद्‌रसिका रसिकेश्वरी ॥ ११० ॥&lt;br&gt;&#xA;अवटोदा ताम्रपर्णी कृतमाला विहायसी ।&lt;br&gt;&#xA;कृष्णा वेणी भीमरथी तापी रेवा महापगा ॥ १११ ॥&lt;br&gt;&#xA;वैयासकी च कावेरी तुङ्गभद्रा सरस्वती ।&lt;br&gt;&#xA;चन्द्रभागा वेत्रवती ऋषिकुल्या ककुद्मिनी ॥ ११२ ॥&lt;br&gt;&#xA;गौतमी कौशिकी सिन्धुः बाणगङ्गाऽतिसिद्धिदा ।&lt;br&gt;&#xA;गोदावरी रत्नमाला गङ्गा मन्दाकिनी बला ॥ ११३ ॥&lt;br&gt;&#xA;स्वर्णदी जाह्नवी वेला वैष्णवी मङ्गलालया ।&lt;br&gt;&#xA;बाला विष्णुपदी प्रोक्ता सिन्धुसागरसङ्गता ॥ ११४ ॥&lt;br&gt;&#xA;गङ्गासागरशोभाढ्या सामुद्री रत्नदा धुनी ।&lt;br&gt;&#xA;भागीरथी स्वर्धुनी भूः श्रीवामनपदच्युता ॥ ११५ ॥&lt;br&gt;&#xA;लक्ष्मी रमा रमणीया भार्गवी विष्णुवल्लभा ।&lt;br&gt;&#xA;सीताऽर्चिर्जानकी माता कलङ्करहिता कला ॥ ११६ ॥&lt;br&gt;&#xA;कृष्णपादाब्जसम्भूता सर्वा त्रिपथगामिनी ।&lt;br&gt;&#xA;धरा विश्वम्भराऽनन्ता भूमिर्धात्री क्षमामयी ॥ ११७ ॥&lt;br&gt;&#xA;स्थिरा धरित्री धरणी उर्वी शेषफणस्थिता ।&lt;br&gt;&#xA;अयोध्या राघवपुरी कौशिकी रघुवंशजा ॥ ११८ ॥&lt;br&gt;&#xA;मथुरा माथुरी पन्था यादवी ध्रुवपूजिता ।&lt;br&gt;&#xA;मयायुर्बिल्वनीलोदा गङ्गाद्वारविनिर्गता ॥ ११९ ॥&lt;br&gt;&#xA;कुशावर्तमयी ध्रौव्या ध्रुवमण्डलमध्यगा ।&lt;br&gt;&#xA;काशी शिवपुरी शेषा विन्ध्या वाराणसी शिवा ॥ १२० ॥&lt;br&gt;&#xA;अवन्तिका देवपुरी प्रोज्ज्वलोज्जयिनी जिता ।&lt;br&gt;&#xA;द्वारावती द्वारकामा कुशभूता कुशस्थली ॥ १२१ ॥&lt;br&gt;&#xA;महापुरी सप्तपुरी नन्दिग्रामस्थलस्थिता ।&lt;br&gt;&#xA;शालग्रामशिलादित्या शम्भलग्राममध्यगा ॥ १२२ ॥&lt;br&gt;&#xA;वंशगोपालिनी क्षिप्ता हरिमन्दिरवर्तिनी ।&lt;br&gt;&#xA;बर्हिष्मती हस्तिपुरी शक्रप्रस्थनिवासिनी ॥ १२३ ॥&lt;br&gt;&#xA;दाडिमी सैन्धवी जम्बूः पौष्करी पुष्करप्रसूः ।&lt;br&gt;&#xA;उत्पलावर्तगमना नैमिषी नैमिषावृता ॥ १२४ ॥&lt;br&gt;&#xA;कुरुजाङ्गलभूः काली हैमवत्यर्बुदी बुधा ।&lt;br&gt;&#xA;शूकरक्षेत्रविदिता श्वेतवाराहधारिता ॥ १२५ ॥&lt;br&gt;&#xA;सर्वतीर्थमयी तीर्था तीर्थानां तीर्थकारिणी ।&lt;br&gt;&#xA;हारिणी सर्वदोषाणां दायिनी सर्वसम्पदाम् ॥ १२६ ॥&lt;br&gt;&#xA;वर्द्धिनी तेजसां साक्षाद्‌‌गर्भवासनिकृन्तनी ।&lt;br&gt;&#xA;गोलोकधामधनिनी निकुञ्जनिजमञ्जरी ॥ १२७ ॥&lt;br&gt;&#xA;सर्वोत्तमा सर्वपुण्या सर्वसौन्दर्यशृङ्खला ।&lt;br&gt;&#xA;सर्वतीर्थोपरिगता सर्वतीर्थाधिदेवता ॥ १२८ ॥&lt;br&gt;&#xA;श्रीदा श्रीशा श्रीनिवासा श्रीनिधिः श्रीविभावना ।&lt;br&gt;&#xA;स्वक्षा स्वङ्गा शतानन्दा नन्दा ज्योतिर्गणेश्वरी ॥ १२९ ॥&lt;br&gt;&#xA;नाम्नां सहस्रं कालिन्द्याः कीर्तिदं कामदं परम् ।&lt;br&gt;&#xA;महापापहरं पुण्यं आयुर्वर्द्धनमुत्तमम् ॥ १३० ॥&lt;br&gt;&#xA;एकवारं पठेद्‌रात्रौ चौरेभ्यो न भयं भवेत् ।&lt;br&gt;&#xA;द्विवारं प्रपठेन्मार्गे दस्युभ्यो न भयं क्वचित् ॥ १३१ ॥&lt;br&gt;&#xA;द्वितीयां तु समारभ्य पठेत्पूर्णावधिं द्विजः ।&lt;br&gt;&#xA;दशवारमिदं भक्त्या ध्यात्वा देवीं कलिन्दजाम् ॥ १३२ ॥&lt;br&gt;&#xA;रोगी रोगात्प्रमुच्येत बद्धो मुच्येत बन्धनात् ।&lt;br&gt;&#xA;गुर्विणी जनयेत्पुत्रं विद्यार्थी पण्डितो भवेत् ॥ १३३ ॥&lt;br&gt;&#xA;मोहनं स्तम्भनं शश्वद्‌वशीकरणमेव च ।&lt;br&gt;&#xA;उच्चाटनं घातनं च शोषणं दीपनं तथा ॥ १३४ ॥&lt;br&gt;&#xA;उन्मादनं तापनं च निधिदर्शनमेव च ।&lt;br&gt;&#xA;यद्यद्‌वाञ्च्छति चित्तेन तत्तत्प्राप्नोति मानवः ॥ १३५ ॥&lt;br&gt;&#xA;ब्राह्मणो ब्रह्मवर्चस्वी राजन्यो जगतीपतिः ।&lt;br&gt;&#xA;वैश्यो निधिपतिर्भूयाच्छूद्रः श्रुत्वा तु निर्मलः ॥ १३६ ॥&lt;br&gt;&#xA;पूजाकाले तु यो नित्यं पठते भक्तिभावतः ।&lt;br&gt;&#xA;लिप्यते न स पापेन पद्मपत्रमिवाम्भसा ॥ १३७ ॥&lt;br&gt;&#xA;शतवारं पठेन्नित्यं वर्षावधिमतः परम् ।&lt;br&gt;&#xA;पटलं पद्धतिं कृत्वा स्तवं च कवचं तथा ॥ १३८ ॥&lt;br&gt;&#xA;सप्तद्वीपमहीराज्यं प्राप्नुयान्नात्र संशयः ॥ १३९ ॥&lt;br&gt;&#xA;निष्कारणं पठेद्यस्तु यमुनाभक्तिसंयुतः ।&lt;br&gt;&#xA;त्रैवर्ग्यमेत्य सुकृती जीवन्मुक्तो भवेदिह ॥ १४० ॥&lt;br&gt;&#xA;निकुञ्जलीलाललितं मनोहरं&lt;br&gt;&#xA;कलिन्दजाकूललताकदम्बकम् ।&lt;br&gt;&#xA;वृन्दावनोन्मत्तमिलिन्दशब्दितं&lt;br&gt;&#xA;व्रजेत्स गोलोकमिदं पठेच्च यः ॥ १४१ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;श्रीसौभरिमान्धातृसंवादे श्रीयमुनासहस्रनामकथनं नामैकोनविंशोऽध्यायः ॥ १९ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/20/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - विंशोऽध्यायः&lt;br&gt;&#xA;प्रलम्बवधम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;इति कृष्णस्तवं श्रुत्वा मान्धाता नृपसत्तमः ।&lt;br&gt;&#xA;अयोध्यां प्रययौ वीरो नत्वा श्रीसौभरिं मुनिम् ॥ १ ॥&lt;br&gt;&#xA;इदं मया ते कथितं गोपीनां चरितं शुभम् ।&lt;br&gt;&#xA;महापापहररं पुण्यं किं भूयः श्रोतुमिच्छसि ॥ २ ॥&lt;br&gt;&#xA;बहुलाश्व उवाच -&lt;br&gt;&#xA;श्रुतं तव मुखाद्ब्रह्मन् गोपीनां वर्णनं परम् ।&lt;br&gt;&#xA;यमुनायाश्च पञ्चाङ्गं महापातकनाशनम् ॥ ३ ॥&lt;br&gt;&#xA;श्रीकृष्णः सबलः साक्षाद्‌गोलोकाधिपतिः प्रभुः ।&lt;br&gt;&#xA;अग्रे चकार कं लीलां ललितां व्रजमण्डले ॥ ४ ॥&lt;br&gt;&#xA;श्रीनारद उवाच -&lt;br&gt;&#xA;एकदा चारयन्गाः स्वाः सबलो गोपबालकैः ।&lt;br&gt;&#xA;भाण्डीरे यमुनातीरे बाललीलां चकार ह ॥ ५ ॥&lt;br&gt;&#xA;विहारं कारयन् बालैः वाह्यवाहकलक्षणम् ।&lt;br&gt;&#xA;विजहार वने कृष्णो दर्शयन्गा मनोहराः ॥ ६ ॥&lt;br&gt;&#xA;तत्रागतो गोपरूपी प्रलम्बः कंसनोदितः ।&lt;br&gt;&#xA;न ज्ञातो बालकैः सोपि हरिणा विदितोऽभवत् ॥ ७ ॥&lt;br&gt;&#xA;विहारे विजयं रामं नेतुं कोऽपि न मन्यते ।&lt;br&gt;&#xA;ऊवाह तं प्रलम्बोऽसौ भाण्डीराद्यमुनातटम् ॥ ८ ॥&lt;br&gt;&#xA;अवरोहरणतो दैत्यो मथुरां गन्तुमुद्यतः ।&lt;br&gt;&#xA;दधार घनवद्रूपं गिरीन्द्र इव दुर्गमः ॥ ९ ॥&lt;br&gt;&#xA;बभौ बलो दैत्यपृष्ठे सुन्दरो लोलकुण्डलः ।&lt;br&gt;&#xA;आकाशस्थः पूर्णचन्द्रः सतडिज्जलदो यथा ॥ १० ॥&lt;br&gt;&#xA;दैत्यं भयङ्करं वीक्ष्य बलदेवो महाबलः ।&lt;br&gt;&#xA;रुषाऽहनन्मुष्टिना तं शिरस्यद्रिं यथाऽद्रिभित् ॥ ११ ॥&lt;br&gt;&#xA;विशीर्णमस्तको दैत्यो यथा वज्रहतो गिरिः ।&lt;br&gt;&#xA;पपात भूमौ सहसा चालयन् वसुधातलम् ॥ १२ ॥&lt;br&gt;&#xA;तज्ज्योतिर्निर्गतं दीर्घं बले लीनं बभूव ह ।&lt;br&gt;&#xA;तदैव ववृषुर्देवाः पुष्पैर्नन्दनसम्भवैः ॥ १३ ॥&lt;br&gt;&#xA;अभूज्जय जयारावो दिवी भूमौ नृपेश्वर ।&lt;br&gt;&#xA;एवं श्रीबलदेवस्य चरितं परमाद्‌भुतम् ।&lt;br&gt;&#xA;मया ते कथितं राजन् किं भूयः श्रोतुमिच्छसि ॥ १४ ॥&lt;br&gt;&#xA;बहुलाश्व उवाच -&lt;br&gt;&#xA;कोऽयं दैत्यः पूर्वकाले प्रलम्बो रणदुर्मदः ।&lt;br&gt;&#xA;बलदेवस्य हस्तेन मुक्तिं प्राप कथं मुने ॥ १५ ॥&lt;br&gt;&#xA;श्रीनारद उवाच -&lt;br&gt;&#xA;शिवस्य पूजनार्थं हि यक्षराट् स्ववने शुभे ।&lt;br&gt;&#xA;कारयामास पुष्पाणां रक्षां यक्षैरितस्ततः ॥ १६ ॥&lt;br&gt;&#xA;तदप्यस्यापि जगृहुः पुष्पाणि प्रस्फुरन्ति च ।&lt;br&gt;&#xA;ततः क्रुद्धो ददौ शापं यक्षराड् धनदो बली ॥ १७ ॥&lt;br&gt;&#xA;ये गृह्णन्त्यस्य पुष्पाणि स्वे चान्ये सुरमानवाः ।&lt;br&gt;&#xA;भवितारोऽसुराः सर्वे मच्छापात् सहसा भुवि ॥ १८ ॥&lt;br&gt;&#xA;हूहूसुतोऽथ विजयो विचरन् तीर्थभूमिषु ।&lt;br&gt;&#xA;वनं चैत्ररथं प्राप्तो गायन् विष्णुगुणान्पथि ॥ १९ ॥&lt;br&gt;&#xA;वीणापाणिरजानन्वै गन्धर्वः सुमनांसि च ।&lt;br&gt;&#xA;गृहीत्वा सोऽसुरो जातो गन्धर्वत्वं विहाय तत् ॥ २० ॥&lt;br&gt;&#xA;तदैव शरणं प्राप्तः कुबेरस्य महात्मनः ।&lt;br&gt;&#xA;नत्वा तत्प्रार्थनां चक्रे कृताञ्जलिपुटः शनैः ॥ २१ ॥&lt;br&gt;&#xA;तस्मै प्रसन्नो राजेन्द्र कुबेरोऽपि वरं ददौ ।&lt;br&gt;&#xA;त्वं विष्णुभक्तः शान्तात्मा मा शोकं कुरु मानद ॥ २२ ॥&lt;br&gt;&#xA;द्वापरान्ते च ते मुक्तिः बलदेवस्य हस्ततः ।&lt;br&gt;&#xA;भविष्यति न सन्देहो भाण्डीरे यमुनातटे ॥ २३ ॥&lt;br&gt;&#xA;श्रीनारद उवाच -&lt;br&gt;&#xA;हूहूसुतः स गन्धर्वः प्रलम्बोऽभून्महासुरः ।&lt;br&gt;&#xA;कुबेरस्य वराद्राजन् परं मोक्षं जगाम ह ॥ २४ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;प्रलम्बवधो नाम विंशोऽध्यायः ॥ २० ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/21/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - एकविंशोऽध्यायः&lt;br&gt;&#xA;कृष्ण्कृतं गोपीगणानां दावग्नि-मोक्षं तथा विप्रपत्नीभ्यः अन्नभिक्षा -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;अथ क्रीडाप्रसक्तेषु गोपेषु सबलेषु च ।&lt;br&gt;&#xA;तृणलोभेन विविशुर्गावः सर्वा महद्वनम् ॥ १ ॥&lt;br&gt;&#xA;ता आनेतुं गोपबालाः प्राप्ता मुञ्जाटवीं पराम् ।&lt;br&gt;&#xA;सम्भूतस्तत्र दावाग्निः प्रलयाग्निसमो महान् ॥ २ ॥&lt;br&gt;&#xA;गोभिर्गोपाः समेतास्ते श्रीकृष्णं सबलं हरिम् ।&lt;br&gt;&#xA;वदन्तः पाहि पाहीति भयार्ताः शरणं गताः ॥ ३ ॥&lt;br&gt;&#xA;वीक्ष्य वह्निभयं स्वानां कृष्णो योगेश्वरेश्वरः ।&lt;br&gt;&#xA;न्यमीलयत मा भैष्ट लोचनानीत्यभाषत ॥ ४ ॥&lt;br&gt;&#xA;तथाभूतेषु गोपेषु तमग्निं भयकारकम् ।&lt;br&gt;&#xA;अपिबद्भगवान्देवो देवानां पश्यतां नृप ॥ ५ ॥&lt;br&gt;&#xA;एवं पीत्वा महावह्निं नीत्वा गोपालगोगणम् ।&lt;br&gt;&#xA;प्राप्तोऽभूत् यमुनापारे शुभाशोकवने हरिः ॥ ६ ॥&lt;br&gt;&#xA;तत्र क्षुत्पीडिता गोपाः श्रीकृष्णं सबलं हरिम् ।&lt;br&gt;&#xA;कृताञ्जलिपुटा ऊचुः क्षुधार्ताः स्मो वयं प्रभो ॥ ७ ॥&lt;br&gt;&#xA;तदा तान्प्रेषयामास यज्ञ आङ्गिरसे हरिः ।&lt;br&gt;&#xA;ते गत्वा तं यज्ञवरं नत्वोचुर्विमलं वच ॥ ८ ॥&lt;br&gt;&#xA;गोपा ऊचुः -&lt;br&gt;&#xA;गोपालबालैः सबलः समागतो&lt;br&gt;&#xA;गाश्चारयन् श्रीव्रजराजनन्दनः ।&lt;br&gt;&#xA;क्षुत्संयुतोऽस्मै सगणाय भूसुराः&lt;br&gt;&#xA;प्रयच्छताश्वन्नमनङ्गमोहिने ॥ ९ ॥&lt;br&gt;&#xA;श्रीनारद उवाच -&lt;br&gt;&#xA;न किञ्चिदूचुस्ते सर्वे वचः श्रुत्वा द्विजा नृप ।&lt;br&gt;&#xA;गोपा निराशा आगत्य इत्यूचुः सबलं हरिम् ॥ १० ॥&lt;br&gt;&#xA;गोपा ऊचु -&lt;br&gt;&#xA;त्वमस्यधीशो व्रजमण्डले बली&lt;br&gt;&#xA;श्रीगोकुले नन्दपुरोऽग्रदण्डधृक् ।&lt;br&gt;&#xA;न वर्तते दण्डमलं मधोः पुरि&lt;br&gt;&#xA;प्रचण्डचण्डांशुमहस्तव स्फुरत् ॥ ११ ॥&lt;br&gt;&#xA;श्रीनारद उवाच -&lt;br&gt;&#xA;पुनस्तान् प्रेषयामास तत्पत्नीभ्यो हरिः स्वयम् ।&lt;br&gt;&#xA;यज्ञवाटं पुनर्गत्वा नत्वा विप्रप्रियास्तदा ।&lt;br&gt;&#xA;कृताञ्जलिपुटा ऊचुर्गोपाः कृष्णप्रणोदिताः ॥ १२ ॥&lt;br&gt;&#xA;गोपा ऊचुः -&lt;br&gt;&#xA;गोपालबालैः सबलः समागतो&lt;br&gt;&#xA;गाश्चारयन् श्रीव्रजराजनन्दनः ।&lt;br&gt;&#xA;क्षुत्संयुतोऽस्मै सगणाय चाङ्गनाः&lt;br&gt;&#xA;प्रयच्छताश्वन्नमनङ्गमोहिने ॥ १३ ॥&lt;br&gt;&#xA;श्रीनारद उवाच -&lt;br&gt;&#xA;कृष्णं समागतं श्रुत्वा कृष्णदर्शनलालसाः ।&lt;br&gt;&#xA;चक्रुस्तथाऽन्नं पात्रेषु नीत्वा सर्वा द्विजाङ्गनाः ॥ १४ ॥&lt;br&gt;&#xA;त्यक्त्वा सद्यो लोकलज्जां कृष्णपार्श्वं समाययुः ।&lt;br&gt;&#xA;अशोकानां वने रम्ये कृष्णातीरे मनोहरे ॥ १५ ॥&lt;br&gt;&#xA;यथा श्रुतं तथा दृष्टं श्रीहरेर्रूपमद्‌भुतम् ।&lt;br&gt;&#xA;प्राप्यानन्दं गताः सर्वास्तुरीयं योगिनो यथा ॥ १६ ॥&lt;br&gt;&#xA;श्रीभनवानुवाच -&lt;br&gt;&#xA;धन्या यूयं दशनार्थमागता हे द्विजाङ्गनाः ।&lt;br&gt;&#xA;प्रतियात गृहाञ्छीघ्रं निःशङ्का भूमिदेवताः ॥ १७ ॥&lt;br&gt;&#xA;युष्माकं तु प्रभावेण पतयो वो द्विजातयः ।&lt;br&gt;&#xA;सद्यो यज्ञफलं प्राप्य युष्माभिः सह निर्मलाः ॥ १८ ॥&lt;br&gt;&#xA;गमिष्यन्ति परं धाम गोलोकं प्रकृतेः परम् ।&lt;br&gt;&#xA;अथ नत्वा हरिं सर्वा आजग्मुर्यज्ञमण्डले ॥ १९ ॥&lt;br&gt;&#xA;श्रीनारद उवाच -&lt;br&gt;&#xA;ता दृष्ट्वा ब्राह्मणाः सर्वे स्वात्मानं धिक् प्रचक्रिरे ।&lt;br&gt;&#xA;दिदृक्षवस्ते श्रीकृष्णं कंसाद्‌भीता न चागताः ॥ २० ॥&lt;br&gt;&#xA;भुक्त्वाऽन्नं सबलः कृष्णो गोपालैः सह मैथिल ।&lt;br&gt;&#xA;गाः पालयन्नाजगाम वृन्दारण्यं मनोहरम् ॥ २१ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;दावाग्निमोक्ष विप्रपत्नीदर्शनं नामैकविंशोऽध्यायः ॥ २१ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/22/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - द्वाविंशोऽध्यायः&lt;br&gt;&#xA;नन्दादीनां वैकुण्ठदर्शनम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एकदा नन्दराजोऽसौ कृत्वा चैकादशीव्रतम् ।&lt;br&gt;&#xA;द्वादश्यां यमुनां स्नातुं गोपालैर्जलमाविशत् ॥ १ ॥&lt;br&gt;&#xA;तं गृहीत्वा पाशिभृत्यः पाशिलोकं जगाम ह ।&lt;br&gt;&#xA;तदा कोलाहले जाते गोपानां मैथिलेश्वर ॥ २ ॥&lt;br&gt;&#xA;आश्वास्य सर्वान् भगवान् गतवान् वारुणीं पुरीम् ।&lt;br&gt;&#xA;भस्मीचकार सहसा पुरीदुर्गं हरिः स्वयम् ॥ ३ ॥&lt;br&gt;&#xA;कोटिमार्तण्डसङ्काशं दृष्ट्वा प्रकुपितं हरिम् ।&lt;br&gt;&#xA;नत्वा कृताञ्जलिः पाशी परिक्रम्याह धर्षितः ॥ ४ ॥&lt;br&gt;&#xA;वरुण उवाच -&lt;br&gt;&#xA;नमः श्रीकृष्णचन्द्राय परिपूर्णतमाय च ।&lt;br&gt;&#xA;असङ्ख्यब्रह्माण्डभृते गोलोकपतये नमः ॥ ५ ॥&lt;br&gt;&#xA;चतुर्व्यूहाय महसे नमस्ते सर्वतेजसे ।&lt;br&gt;&#xA;नमस्ते सर्वभावाय परस्मै ब्रह्मणे नमः ॥ ६ ॥&lt;br&gt;&#xA;केनापि मूढेन ममानुगेन&lt;br&gt;&#xA;कृतं परं हेलनमद्य एव ।&lt;br&gt;&#xA;तत्क्षम्यतां भोः शरणं गतं मां&lt;br&gt;&#xA;परेश भूमन् परिपाहि पाहि ॥ ७ ॥&lt;br&gt;&#xA;श्रीनारद उवाच -&lt;br&gt;&#xA;इति प्रसन्नो भगवान् नन्दं नीत्वा सुजीवितम् ।&lt;br&gt;&#xA;सौख्यं प्रकाशयन्बन्धून् व्रजमण्डलमाययौ ॥ ८ ॥&lt;br&gt;&#xA;नन्दराजमुखाच्छ्रुत्वा प्रभावं श्रीहरेस्तु तम् ।&lt;br&gt;&#xA;गोपीगोपगणा ऊचुः श्रीकृष्णं नन्दनन्दनम् ॥ ९ ॥&lt;br&gt;&#xA;यदि त्वं भगवान्साक्षाल्लोकपालैः सुपूजितः ।&lt;br&gt;&#xA;दर्शयाशु परं लोकं वैकुण्ठं तर्हि नः प्रभो ॥ १० ॥&lt;br&gt;&#xA;नीत्वा सर्वान् ततः कृष्ण एत्य वैकुण्ठमन्दिरम् ।&lt;br&gt;&#xA;दर्शयामास रूपं स्वं ज्योतिर्मण्डलमध्यगम् ॥ ११ ॥&lt;br&gt;&#xA;सहस्रभूजसंयुक्तं किरीटकटकोज्ज्वलम् ।&lt;br&gt;&#xA;शङ्खचक्रगदापद्मवनमालाविराजितम् ॥ १२ ॥&lt;br&gt;&#xA;असङ्ख्यकोटिमार्तण्ड सङ्काशं शेषसंस्थितम् ।&lt;br&gt;&#xA;चामरान्दोलदिव्याभं ब्रह्माद्यैः परिसेवितम् ॥ १३ ॥&lt;br&gt;&#xA;तदैव तान् गोपगणान् पार्षदास्ते गदाधराः ।&lt;br&gt;&#xA;ऋजुं कृत्वा नतिं धृत्वा दूरे स्थाप्य प्रयत्नतः ॥ १४ ॥&lt;br&gt;&#xA;चकितानिव तान्वीक्ष्य प्रोचुस्ते पार्षदा गिरा ।&lt;br&gt;&#xA;रे रे तूष्णीं प्रभवत मा वक्तव्यं वनेचराः ॥ १५ ॥&lt;br&gt;&#xA;भाषणं मा प्रकुरुत न दृष्ट्वा किं सभा हरेः ।&lt;br&gt;&#xA;वेदा वदन्ति चात्रैव साक्षाद्देवे स्थिते प्रभौ ॥ १६ ॥&lt;br&gt;&#xA;इति शिक्षां गता गोपा हर्षिता मौनमास्थिताः ।&lt;br&gt;&#xA;मनस्यूचुरयं कृष्ण उच्चसिंहासने स्थितः ॥ १७ ॥&lt;br&gt;&#xA;अस्मान् दूरादधःकृत्वा ऽस्माभिर्वक्ति न कर्हिचित् ।&lt;br&gt;&#xA;तस्माद्व्रजाद्वरं नास्ति कोपि लोको न सौख्यदः ॥ १८ ॥&lt;br&gt;&#xA;यत्रानेन स्वभ्रात्रापि वार्ता स्याद्धि परस्परम् ।&lt;br&gt;&#xA;इतिप्रवदतस्तान्वै नीत्वा श्रीभगवान् हरिः ।&lt;br&gt;&#xA;व्रजमागतवान् राजन् परिपूर्णतमः प्रभुः ॥ १९ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारद बहुलाश्व संवादे&lt;br&gt;&#xA;नन्दादिवैकुण्ठदर्शनं नाम द्वाविंशोऽध्यायः ॥ २२ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/23/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - त्रयोविंशोऽध्यायः&lt;br&gt;&#xA;सुदर्शनोपाख्यानम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एकदा नृप गोपालाः शकटै रत्नपूरितैः ।&lt;br&gt;&#xA;वृषभानूपनन्दाद्या आजग्मुश्चाम्बिकावनम् ॥ १ ॥&lt;br&gt;&#xA;भद्रकालीं पशुपतिं पूजयित्वा विधानतः ।&lt;br&gt;&#xA;ददुर्दानं द्विजातिभ्यः सुप्तास्तत्र सरित्तटे ॥ २ ॥&lt;br&gt;&#xA;तत्रैको निर्गतो रात्रौ सर्पो नन्दं पदेऽग्रहीत् ।&lt;br&gt;&#xA;कृष्ण कृष्णेति चुक्रोश नन्दोऽतिभयविह्वलः ॥ ३ ॥&lt;br&gt;&#xA;तदोल्मुकैर्गोपबालास्तोदुराजगरं नृप ।&lt;br&gt;&#xA;पदं सोऽपि न तत्याज सर्पोऽथ स्वमणिं यथा ॥ ४ ॥&lt;br&gt;&#xA;तताड स्वपदा सर्पं भगवान् लोकपावनः ।&lt;br&gt;&#xA;त्यक्त्त्वा तदैव सर्पत्वं भूत्वा विद्याधरः कृती ।&lt;br&gt;&#xA;नत्वा कृष्णं परिक्रम्य कृताञ्जलिपुटोऽवदत् ॥ ५ ॥&lt;br&gt;&#xA;सुदर्शन उवाच -&lt;br&gt;&#xA;अहं सुदर्शनो नाम विद्याधरवरः प्रभो ।&lt;br&gt;&#xA;अष्टावक्रं मुनिं दृष्ट्वा हसितोऽस्मि महाबलः ॥ ६ ॥&lt;br&gt;&#xA;मह्यं शापं ददौ सोऽपि त्वं सर्पो भव दुर्मते ।&lt;br&gt;&#xA;तच्छापादद्य मुक्तोऽहम् कृपया तव माधव ॥ ७ ॥&lt;br&gt;&#xA;त्वत्पादपद्ममकरन्दरजःकणानां&lt;br&gt;&#xA;स्पर्शेन दिव्यपदवीं सहसागतोऽस्मि ।&lt;br&gt;&#xA;तस्मै नमो भगवते भुवनेश्वराय&lt;br&gt;&#xA;यो भूरिभारहरणाय भूवोऽवतारः ॥ ८ ॥&lt;br&gt;&#xA;श्रीनारद उवाच -&lt;br&gt;&#xA;इति नत्वा हरिं कृष्णं राजन् विद्याधरस्तु सः ।&lt;br&gt;&#xA;जगाम वैष्णवं लोकं सर्वोपद्रव वर्जितम् ॥ ९ ॥&lt;br&gt;&#xA;नन्दाद्या विस्मिताः सर्वे ज्ञात्वा कृष्णं परेश्वरम् ।&lt;br&gt;&#xA;अम्बिकावनतः शीघ्रमाययुर्व्रजमण्डलम् ॥ १० ॥&lt;br&gt;&#xA;इदं मया ते कथितं श्रीकृष्णचरितं शुभम् ।&lt;br&gt;&#xA;सर्वपापहरं पुण्यं किं भूयः श्रोतुमिच्छसि ॥ ११ ॥&lt;br&gt;&#xA;बहुलाश्व उवाच -&lt;br&gt;&#xA;अहो श्रीकृष्णचन्द्रस्य चरितं परमाद्‌भुतम् ।&lt;br&gt;&#xA;श्रुत्वा मनो मे तच्छ्रोतुमतृप्तं पुनरिच्छति ॥ १२ ॥&lt;br&gt;&#xA;अग्रे चकार कां लीलां लीलया व्रजमण्डले ।&lt;br&gt;&#xA;हरिर्व्रजेशः परमो वद देवर्षिसत्तम ॥ १३ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;सुदर्शनोपाख्यानं नाम त्रयोविंशोऽध्यायः ॥ २३ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
    <item>
      <title></title>
      <link>https://vishvAsa.github.io/purANam_vaiShNavam/gArga-saMhitA/04/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/gArga-saMhitA/04/24/</guid>
      <description>&lt;p&gt;मागचा अध्याय&lt;br&gt;&#xA;पुढचा अध्याय&lt;br&gt;&#xA;श्रीगर्गसंहिता&lt;br&gt;&#xA;माधुर्यखण्डः - चतुर्विंशोऽध्यायः&lt;br&gt;&#xA;व्योमासुर-अरिष्टवधम् -&lt;/p&gt;&#xA;&lt;p&gt;श्रीनारद उवाच -&lt;br&gt;&#xA;एकदा शैलदेशेषु सबलो भगवान्हरिः ।&lt;br&gt;&#xA;कृत्वा निलायनक्रीडां चौरपालकलक्षणाम् ॥ १ ॥&lt;br&gt;&#xA;तत्र व्योमासुरो दैत्यो बालान्मेषायितान् बहून् ।&lt;br&gt;&#xA;नीत्वा नीत्वाऽद्रिदर्यां च विनिक्षिप्य पुनः पुनः ॥ २ ॥&lt;br&gt;&#xA;शिलया पिदधे द्वारं मयपुत्रो महाबलः ।&lt;br&gt;&#xA;सत्यचौरं च तं ज्ञात्वा भगवान् मधुसूदनः ॥ ३ ॥&lt;br&gt;&#xA;गृहीत्वा पातयामास भुजाभ्यां भूमिमण्डले ॥ ४ ॥&lt;br&gt;&#xA;तदा मृत्युं गतो दैत्यस्तज्ज्योतिर्निर्गतं स्फुरत् ।&lt;br&gt;&#xA;दशदिक्षु भ्रमद्राजन् श्रीकृष्णे लीनतां गतम् ॥ ५ ॥&lt;br&gt;&#xA;तदा जयजयारावो दिवि भूमौ बभूव ह ।&lt;br&gt;&#xA;पुष्पाणि ववृषुर्देवाः परमानन्दसंवृताः ॥ ६ ॥&lt;br&gt;&#xA;बहुलाश्व उवाच -&lt;br&gt;&#xA;कोऽयं पूर्वं कुशलकृद्‌व्योमो नामाथ तद्वद ।&lt;br&gt;&#xA;येन कृष्णे घनश्यामे लीनोऽभूद्दामिनी यथा ॥ ७ ॥&lt;br&gt;&#xA;श्रीनारद उवाच -&lt;br&gt;&#xA;आसीत्काश्यां भीमरथो राजा दानपरायणः ।&lt;br&gt;&#xA;यज्ञकृन्मानदो धन्वी विष्णुभक्तिपरायणः ॥ ८ ॥&lt;br&gt;&#xA;राज्ये पुत्रं सन्निवेश्य जगाम मलयाचलम् ।&lt;br&gt;&#xA;तपस्तत्र समारेभे वर्षाणां लक्षमेव हि ॥ ९ ॥&lt;br&gt;&#xA;तस्याश्रमे पुलस्त्योऽसौ शिष्यवृन्दैः समागतः ।&lt;br&gt;&#xA;तं दृष्ट्वा नोत्थितो मानी राजर्षिर्न नतोऽभवत् ॥ १० ॥&lt;br&gt;&#xA;शापं ददौ पुलस्त्योऽपि दैत्यो भव महाखल ।&lt;br&gt;&#xA;ततस्तच्चरणोपान्ते पतितं शरणागतम् ॥ ११ ॥&lt;br&gt;&#xA;उवाच मुनिशार्दूलः पुलस्त्यो दीनवत्सलः ।&lt;br&gt;&#xA;द्वापरान्ते माथुरे च पुण्ये श्रीव्रजमण्डले ॥ १२ ॥&lt;br&gt;&#xA;यदुवंशपतेः साक्षाच्छ्रीकृष्णस्य भुजौजसा ।&lt;br&gt;&#xA;ईप्सिता योगिभिर्मुक्तिर्भविष्यति न संशयः ॥ १३ ॥&lt;br&gt;&#xA;श्रीनारद उवाच -&lt;br&gt;&#xA;सोऽयं भीमरथो राजा मयदैत्यसुतोऽभवत् ।&lt;br&gt;&#xA;श्रीकृष्णभुजवेगेन मुक्तिं प्राप विदेहराट् ॥ १४ ॥&lt;br&gt;&#xA;एकदा गोपबालेषु दैत्योऽरिष्टो महाबलः ।&lt;br&gt;&#xA;आगतो नादयन् खं गां तटान् शृङ्गैर्विदारयन् ॥ १५ ॥&lt;br&gt;&#xA;गोप्यो गोपा गोगणाश्च वीक्ष्य तं दुद्रुवुर्भयात् ।&lt;br&gt;&#xA;भगवान् दैत्यहा देवो मा भैष्टैत्यभयं ददौ ॥ १६ ॥&lt;br&gt;&#xA;गृहीत्वा तं तु शृङ्गेषु नोदयामास माधवः ।&lt;br&gt;&#xA;सोऽपि तं नोदयामास श्रीकृष्णं योजनद्वयम् ॥ १७ ॥&lt;br&gt;&#xA;पुच्छे गृहीत्वा तं कृष्णो भ्रामयित्वा भुजौजसा ।&lt;br&gt;&#xA;भूपृष्ठे पोथयामास कमण्डलुमिवार्भकः ॥ १८ ॥&lt;br&gt;&#xA;अरिष्टः पुनरुत्थाय क्रोधसंरक्तलोचनः ।&lt;br&gt;&#xA;शृङ्गैश्च रोहितं शैलं समुत्पाट्य महाखलः ॥ १९ ॥&lt;br&gt;&#xA;गर्जयन्घनवद्वीरः कृष्णोपरि समाक्षिपत् ।&lt;br&gt;&#xA;कृष्णः शैलं सङ्गृहित्वा तस्योपरि समाक्षिपत् ॥ २० ॥&lt;br&gt;&#xA;शैलस्यापि प्रहारेण किञ्चिद्व्याकुलमानसः ।&lt;br&gt;&#xA;भूमौ तताड शृङ्गाग्रान्निर्गतं तैर्जलं भुवः ॥ २१ ॥&lt;br&gt;&#xA;श्रीकृष्णस्तं च शृङ्गेषु गृहीत्वा भ्रामयन्मुहुः ।&lt;br&gt;&#xA;भूपृष्ठे पोथयामास वातः पद्ममिवोद्‌धृतम् ॥ २२ ॥&lt;br&gt;&#xA;तदैव वृषरूपत्वं त्यक्त्वा विप्रवपुर्धरः ।&lt;br&gt;&#xA;नत्वा श्रीकृष्णपादाब्जं प्राह गद्‌गदया गिरा ॥ २३ ॥&lt;br&gt;&#xA;द्विज उवाच -&lt;br&gt;&#xA;बृहस्पतेश्च शिष्योऽहं वरतन्तुर्द्विजोत्तमः ।&lt;br&gt;&#xA;बृहस्पतिसमीपे च पठितुं गतवानहम् ॥ २४ ॥&lt;br&gt;&#xA;पादौ कृत्वा स्थितोऽभूवं पश्यतस्तस्य सम्मुखे ।&lt;br&gt;&#xA;तदा रुषाऽऽह स मुनिः वृषवत्वं स्थितः पुरः ॥ २५ ॥&lt;br&gt;&#xA;गुरुहेलनकृत्तस्मात्त्वं बृषो भव दुर्मते ।&lt;br&gt;&#xA;तस्य शापाद्‌वृषोऽभूवं बङ्गदेशेषु माधव ॥ २६ ॥&lt;br&gt;&#xA;असुराणां प्रसङ्गेना सुरत्वं गतवानहम् ।&lt;br&gt;&#xA;त्वत्प्रसादाद्‌विमुक्तोऽहं शापतोऽसुरभावतः ॥ २७ ॥&lt;br&gt;&#xA;श्रीकृष्णाय नमस्तुभ्यं वासुदेवाय ते नमः ।&lt;br&gt;&#xA;प्रणतक्लेशनाशाय गोविन्दाय नमो नमः ॥ २८ ॥&lt;br&gt;&#xA;श्रीनारद उवाच -&lt;br&gt;&#xA;इत्युक्त्वा श्रीहरिं नत्वा साक्षाच्छिष्यो बृहस्पतेः ।&lt;br&gt;&#xA;द्योतयन्भुवनं राजन् विमानेन दिवं ययौ ॥ २९ ॥&lt;br&gt;&#xA;इदं मया ते कथितं खण्डं माधुर्य्यमद्‌भुतम् ।&lt;br&gt;&#xA;सर्वपापहरं पुण्यं कृष्णप्राप्तिकरं परम् ॥ ३० ॥&lt;br&gt;&#xA;कामदं पठतां शश्वत्किं भूयः श्रोतुमिच्छसि ॥ ३१ ॥&lt;br&gt;&#xA;इति श्रीगर्गसंहितायां माधुर्यखण्डे श्रीनारदबहुलाश्वसंवादे&lt;br&gt;&#xA;व्योमासुरारिष्टासुरवधो नाम चतुर्विंशोऽध्यायः ॥ २४ ॥&lt;br&gt;&#xA;हरिः ॐ तत्सच्छ्रीकृष्णार्पणमस्तु ॥&lt;/p&gt;</description>
    </item>
  </channel>
</rss>
