---
title: स्वस्वामियुगलाष्टकम्

---
  
 स्वस्वामियुगलाष्टकम्   
  
आसातामेकशरणे विहिताकरणे हृदि ।  
स्वामिनौ वल्लभाधीशविठ्ठलेशाभिधौ सदा ॥ १॥  
  
कृपां प्रकुरुतां दीने स्वत एक कृपाकरौ ।  
स्वामिनौ वल्लभाधीशविठ्ठलेशाभिधौ सदा ॥ २॥  
  
प्रसीदेतां मयि श्रीमद्व्रजेशचरणाश्रये ।  
स्वामिनौ वल्लभाधीशविठ्ठलेशाभिधौ सदा ॥ ३॥  
  
दास्यं प्रयच्छतां मह्यं समस्तफलमूर्धगम् ।  
स्वामिनौ वल्लभाधीशविठ्ठलेशाभिधौ सदा ॥ ४॥  
  
कदाऽपि मामनन्यं मा त्यजेतां निजसेवकम् ।  
स्वामिनौ वल्लभाधीशविठ्ठलेशाभिधौ सदा ॥ ५॥  
  
प्रमेयबलमात्रेण गृह्णीतां मत्करं दृढम् ।  
स्वामिनौ वल्लभाधीशविठ्ठलेशाभिधौ सदा ॥ ६॥  
  
आर्तिं निवारयेतां मे मस्तके हस्तधारणैः ।  
स्वामिनौ वल्लभाधीशविठ्ठलेशाभिधौ सदा ॥ ७॥  
  
मन्मूर्धनि विराजेतां प्रभू लोकविलक्षणौ ।  
स्वामिनौ वल्लभाधीशाविठ्ठलेशाभिधौ मम ॥ ८॥  
  
इति श्रीमद्धरिदासोदितं स्वस्वामियुगलाष्टकं सम्पूर्णम् ।  
  
  

  
