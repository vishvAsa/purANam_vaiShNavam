---
title: चतुःश्लोकी २

---
  
 चतुःश्लोकी २   
  
निजाचार्येषु सततं मनस्तत्प्रियसूनुषु ।  
स्थापनीयं न चान्येषु सममत्या कदाचन ॥ १॥  
  
विधेया कृष्णसेवैव स्वमार्गेण स्वभावतः ।  
अन्याश्रयः परित्याज्यो ह्यसमर्पितभक्षणम् ॥ २॥  
  
स्वमार्गे वसतामेव सतां सङ्गो विधीयताम् ।  
मनसा नाऽसता कार्यो बलवद्बाधकत्वतः ॥ ३॥  
  
निवेदनानुसन्धानं देहादेरन्ययोगतः ।  
जातान्यथाभावबाधभावाय क्रियतां वशी ॥ ४॥  
  
इति श्रीहरिदासोदिता चतुःश्लोकी समाप्ता ।  
  
  

  
