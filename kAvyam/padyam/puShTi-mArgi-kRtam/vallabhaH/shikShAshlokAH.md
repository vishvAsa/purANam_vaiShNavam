---
title: शिक्षाश्लोकाः

---
  
 शिक्षाश्लोकाः   
  
यदा बहिर्मुखा यूयं भविष्यथ कथञ्चन ।  
तदा कलाप्रवाहस्था देहचित्तादयोऽप्युत ॥ १॥  
  
सर्वथा भक्षयिष्यन्ति युष्मानिति मतिर्मम ।  
न लौकिकः प्रभुः कृष्णो मनुते नैव लौकिकम् ॥ २॥  
  
भावस्तत्राप्यस्मदीयः सर्वस्वश्चैहिकश्च सः ।  
परलोकश्च तेनायं सर्वभावेन सर्वथा ।  
सेव्यः स एव गोपीशो विधास्यत्यखिलं हि नः ॥ ३॥  
  
इति श्रीवल्लभाचार्यविरचिताः शिक्षाश्लोकाः समाप्ताः ।  
  
  

  
