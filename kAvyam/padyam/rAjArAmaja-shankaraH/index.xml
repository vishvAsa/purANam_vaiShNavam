<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;राजारामज-शङ्करः on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/kAvyam/padyam/rAjArAmaja-shankaraH/</link>
    <description>Recent content in &#43;राजारामज-शङ्करः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/kAvyam/padyam/rAjArAmaja-shankaraH/index.xml" rel="self" type="application/rss+xml" />
    <item>
      <title>नरसिंहस्तुतिः</title>
      <link>https://vishvAsa.github.io/purANam_vaiShNavam/kAvyam/padyam/rAjArAmaja-shankaraH/narasimha-stutiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/rAjArAmaja-shankaraH/narasimha-stutiH/</guid>
      <description>&lt;h2 id=&#34;परचय&#34;&gt;परिचयः&lt;/h2&gt;&#xA;&lt;p&gt;A NRusimha suprabhAtam which I composed for HariharapuraSAradApITha. Since the pITha seems disinterested in the composition (to an extent it seems most sannyAsIs have a distaste for poetry and are arasika-s for the greater part), I have decided to publicize the poem among my facebook friends.&lt;/p&gt;&#xA;&lt;h2 id=&#34;नसहसपरभतम&#34;&gt;नृसिंहसुप्रभातम्&lt;/h2&gt;&#xA;&lt;p&gt;करोति रविरुन्निद्रानुदयाद्रिदरीहरीन् ।&lt;br&gt;&#xA;उत्तिष्ठ नृहरे देव द्विरेफनगरीपते ॥१॥&lt;br&gt;&#xA;पूषा पुरुषपारीन्द्र स्फुटाम्भोरुहचिह्नया ।&lt;br&gt;&#xA;भवानिव श्रिया भाति प्रभो प्राभातिकश्रिया ॥२॥&lt;br&gt;&#xA;प्राची त्वदीयविकरालसटासमूह-&lt;br&gt;&#xA;स्वेच्छाविसृत्वरमरीचिविचित्रितेयम् ।&lt;br&gt;&#xA;प्रीतिं परां प्रथयतु प्रगुणानुरागा&lt;br&gt;&#xA;श्रीदक्षतीर्थनृहरे तव सुप्रभातम् ॥३॥&lt;br&gt;&#xA;गर्भाद्गभस्तिभृदसावुदयाचलस्य&lt;br&gt;&#xA;स्तम्भस्य कस्यचन देव भवानिव प्राक् ।&lt;br&gt;&#xA;निर्गत्य दैत्यमिव हन्ति निशान्धकारं&lt;br&gt;&#xA;श्रीदक्षतीर्थनृहरे तव सुप्रभातम् ॥४॥&lt;br&gt;&#xA;प्राप्ताः प्रसादमसुरेन्द्रवधोत्कटस्य&lt;br&gt;&#xA;प्रह्लादवीक्षणवशादिव दृष्टयस्ते ।&lt;br&gt;&#xA;कृत्स्नां प्रभो कलुषतामपहाय काष्ठाः&lt;br&gt;&#xA;श्रीदक्षतीर्थनृहरे तव सुप्रभातम् ॥५॥&lt;br&gt;&#xA;अत्रेन्दुरस्तगिरिमूर्ध्नि विलम्बमानो&lt;br&gt;&#xA;निस्तन्द्रसाधितनिशासमयाधिकारः ।&lt;br&gt;&#xA;आप्रष्टुमिच्छतिभवन्नखबन्धुवर्गं श्रीदक्षतीर्थनृहरे तव सुप्रभातम् ॥६॥&lt;br&gt;&#xA;पूर्वोत्थिताभगवतीकलशाब्धिकन्या दृष्टिं भवच्चरणपङ्कजयोर्निधत्ते ।&lt;br&gt;&#xA;नीलोत्पलस्रजमिव प्रणयोपनीतां श्रीदक्षतीर्थनृहरे तव सुप्रभातम् ॥७॥&lt;br&gt;&#xA;सद्योविकस्वरसरोरुहसीधुसङ्गी&lt;br&gt;&#xA;तुङ्गासमीर उपसर्पति मन्थरस्त्वाम् ।&lt;br&gt;&#xA;पद्मामुखानिलसमानसुगन्धभूमा&lt;br&gt;&#xA;श्रीदक्षतीर्थनृहरे तव सुप्रभातम् ॥८॥&lt;br&gt;&#xA;पश्य त्वदायतनहैमगवाक्षमार्गा-&lt;br&gt;&#xA;ल्लब्धप्रवेशमरुणांशुसहस्रमन्तः ।&lt;br&gt;&#xA;पद्मं प्रबोधयति पार्श्वजुषो रमायाः -&lt;br&gt;&#xA;श्रीदक्षतीर्थनृहरे तव सुप्रभातम् ॥९॥&lt;br&gt;&#xA;हार्याणि तस्य वृजिनानि स रक्षणीय-&lt;br&gt;&#xA;स्तस्मै वरो वितरणीय इति क्षणेऽस्मिन् ।&lt;br&gt;&#xA;सिंहावलोकनविधिं प्रकटीकुरुष्व श्रीदक्षतीर्थनृहरे तव सुप्रभातम् ॥१०॥&lt;br&gt;&#xA;तारास्तुषारकणिका मृगलोचनानां मानोद्धुरा विकॄतयो विलयं भजन्ते ।&lt;br&gt;&#xA;चिन्ता इव त्वदनुभूतिसुखस्य जन्तोः श्रीदक्षतीर्थनृहरे तव सुप्रभातम् ॥११॥&lt;br&gt;&#xA;आसन्नसारसनिवासवधूविपञ्ची-&lt;br&gt;&#xA;निक्वाणयुक्तिपुनरुक्तिकृतो निनादैः ।&lt;br&gt;&#xA;पूजाप्रसूनमभितो भ्रमरा भ्रमन्ति&lt;br&gt;&#xA;श्रीदक्षतीर्थनृहरे तव सुप्रभातम् ॥१२॥&lt;br&gt;&#xA;शक्रश्चिराद्विनिहिताञ्जलिरुत्तमाङ्गे द्वाराश्रयी तमिह कालमुदीक्षतेऽसौ |&lt;br&gt;&#xA;यत्र स्युरस्य फलवन्ति विलोचनानि श्रीदक्षतीर्थनृहरे तव सुप्रभातम् ॥१३॥&lt;br&gt;&#xA;रागोज्ज्वलैः प्रणवषट्चरणानुयातै-&lt;br&gt;&#xA;स्तत्त्वार्थसूत्रघटितैः प्रथयन्ति पूजाम् ।&lt;br&gt;&#xA;अम्लानगानकुसुमैस्तव नारदाद्याः&lt;br&gt;&#xA;श्रीदक्षतीर्थनृहरे तव सुप्रभातम् ॥ १४॥&lt;br&gt;&#xA;संसारवारणविदारणदारुणस्य तुङ्गातटीविपिनसञ्चरणैकचुञ्चोः ।&lt;br&gt;&#xA;सह्याङ्कवर्तिवरशाङ्करशारदाम्बा- पीठाह्वगह्वरहरे तव सुप्रभातम् ॥१५॥&lt;/p&gt;</description>
    </item>
  </channel>
</rss>
