+++
title = "15"

+++

<details open><summary>विश्वास-प्रस्तुतिः</summary>

अथ पद्मभुवः पितुः सकाशादभिगच्छन् यदुपुङ्गवं दिदृक्षुः।   
मुनिरध्वनि वल्लकीसहायः प्रजगौ लास्यतरङ्गितप्रचारः॥
</details>

<details><summary>मूलम्</summary>

अथ पद्मभुवः पितुः सकाशादभिगच्छन् यदुपुङ्गवं दिदृक्षुः।   
मुनिरध्वनि वल्लकीसहायः प्रजगौ लास्यतरङ्गितप्रचारः॥
</details>


<details open><summary>विश्वास-प्रस्तुतिः</summary>

अहमस्मि पितामहस्य सूनुः स विभोरात्मभुवः सरोजनाभेः।   
भजते भुवि साम्प्रतं स देवः स्वयमेवानकदुन्दुभेः सुतत्वम् ।
</details>

<details><summary>मूलम्</summary>

अहमस्मि पितामहस्य सूनुः स विभोरात्मभुवः सरोजनाभेः।   
भजते भुवि साम्प्रतं स देवः स्वयमेवानकदुन्दुभेः सुतत्वम् ।
</details>

<details open><summary>विश्वास-प्रस्तुतिः</summary>

अवरोपितदोपसूनुभावः स नटाः सम्प्रति देवकीसुतस्सन् ।   
परितोषितभावुकः स्ववृत्त्या श्रुतिलक्ष्यां महतीं प्रियामविन्दत् ॥
</details>

<details><summary>मूलम्</summary>

अवरोपितदोपसूनुभावः स नटाः सम्प्रति देवकीसुतस्सन् ।   
परितोषितभावुकः स्ववृत्त्या श्रुतिलक्ष्यां महतीं प्रियामविन्दत् ॥
</details>

तदहं तमसः स्थितं परस्तादनपायद्युति भास्वतात्मनैव   
कमलोल्लसितेन दर्शनीयं दिनमाद्यन्तविवर्जितं दिदृक्षे ॥


<details open><summary>विश्वास-प्रस्तुतिः</summary>

गुणसिन्धिरसौ गुणातिवर्ती गतिरन्तस्स्थितिरागमैकगम्यः।   
दयितासहितो दयैकसङ्गी गुरुराद्यो मयि गौरवं विधाता ॥
</details>

<details><summary>मूलम्</summary>

गुणसिन्धिरसौ गुणातिवर्ती गतिरन्तस्स्थितिरागमैकगम्यः।   
दयितासहितो दयैकसङ्गी गुरुराद्यो मयि गौरवं विधाता ॥
</details>


<details open><summary>विश्वास-प्रस्तुतिः</summary>

जगदेकहितेन जन्मनासौ दनुजैराक्रमणं भुवो निरुन्धन् ।   
कलहप्रियमद्वचोनुरोधात् न कथं विग्रहमारभेत नाथः॥
</details>

<details><summary>मूलम्</summary>

जगदेकहितेन जन्मनासौ दनुजैराक्रमणं भुवो निरुन्धन् ।   
कलहप्रियमद्वचोनुरोधात् न कथं विग्रहमारभेत नाथः॥
</details>


<details open><summary>विश्वास-प्रस्तुतिः</summary>

अधिकारविलम्बितापवर्गस्थिरसङ्गादपकौतुकस्त्रिवर्गे ।   
विधिना नियतेन धर्मगुप्तौ विनियुक्तोस्मि विरोधनेन दीव्यन् ॥
</details>

<details><summary>मूलम्</summary>

अधिकारविलम्बितापवर्गस्थिरसङ्गादपकौतुकस्त्रिवर्गे ।   
विधिना नियतेन धर्मगुप्तौ विनियुक्तोस्मि विरोधनेन दीव्यन् ॥
</details>


<details open><summary>विश्वास-प्रस्तुतिः</summary>

विदधे विनिवेदितं मयासो विविधं विश्वहितं विधास्यते च ।   
स्वजनत्वधिया सुरासुराणां बहुमानैकपदं यतोहमासम् ॥
</details>

<details><summary>मूलम्</summary>

विदधे विनिवेदितं मयासो विविधं विश्वहितं विधास्यते च ।   
स्वजनत्वधिया सुरासुराणां बहुमानैकपदं यतोहमासम् ॥
</details>


<details open><summary>विश्वास-प्रस्तुतिः</summary>

विनिवेदयता रिपोरुदन्तं दिविषद्वैभवदावचित्रभानुम् ।   
अजितस्य जिगीषतो मयासौ विजयारम्भमहोत्सवो विधेयः॥
</details>

<details><summary>मूलम्</summary>

विनिवेदयता रिपोरुदन्तं दिविषद्वैभवदावचित्रभानुम् ।   
अजितस्य जिगीषतो मयासौ विजयारम्भमहोत्सवो विधेयः॥
</details>


<details open><summary>विश्वास-प्रस्तुतिः</summary>

इति भव्यमनोरथो महीयान् प्रभुमासीनमुपह्वरेभियातः।   
विदिताखिलवेदितव्यमित्थं मुदितः प्राह जगद्धितं मुनीन्द्रः॥
</details>

<details><summary>मूलम्</summary>

इति भव्यमनोरथो महीयान् प्रभुमासीनमुपह्वरेभियातः।   
विदिताखिलवेदितव्यमित्थं मुदितः प्राह जगद्धितं मुनीन्द्रः॥
</details>


<details open><summary>विश्वास-प्रस्तुतिः</summary>

जयदेव जगत्त्रयान्तरात्मन् न नियन्ता न च ता समस्त्वदन्यः।   
भवभीतिनिशीथिनीविभूदं परमं ब्रह्म भवन्तमामनन्ति ॥
</details>

<details><summary>मूलम्</summary>

जयदेव जगत्त्रयान्तरात्मन् न नियन्ता न च ता समस्त्वदन्यः।   
भवभीतिनिशीथिनीविभूदं परमं ब्रह्म भवन्तमामनन्ति ॥
</details>


<details open><summary>विश्वास-प्रस्तुतिः</summary>

उदितः प्रणवाङ्कुरात्मना त्वद्विविधस्कन्धविभक्तरूढशाखः।   
त्वदनुग्रहपुष्पितः प्रजानां फलमिष्टं निगमद्रुमः प्रसूते ॥
</details>

<details><summary>मूलम्</summary>

उदितः प्रणवाङ्कुरात्मना त्वद्विविधस्कन्धविभक्तरूढशाखः।   
त्वदनुग्रहपुष्पितः प्रजानां फलमिष्टं निगमद्रुमः प्रसूते ॥
</details>


<details open><summary>विश्वास-प्रस्तुतिः</summary>

विषमं निजकर्मभेदयोगात् बहुमानास्पदबन्धमोक्षलीलः।   
जनितं भवतैव पुत्रनीत्या जगदेतत् स्वयमेव रक्षसि त्वम् ॥
</details>

<details><summary>मूलम्</summary>

विषमं निजकर्मभेदयोगात् बहुमानास्पदबन्धमोक्षलीलः।   
जनितं भवतैव पुत्रनीत्या जगदेतत् स्वयमेव रक्षसि त्वम् ॥
</details>

गुणचित्रितजन्तुदन्तुरेस्मिन् जगति त्वद्विहिते हितेतरेभ्यः   
अपि विश्वसृजां समाहितानामयथाचिन्तितमापतन्त्यवस्थाः॥


<details open><summary>विश्वास-प्रस्तुतिः</summary>

सुकृतोपचयेन जातसिद्धिस्त्वदसौ कश्चिदुपस्थितापराधः।   
अनुभूय हिरण्यरावणत्वे भजते सम्प्रति चेदिराजभावम् ॥
</details>

<details><summary>मूलम्</summary>

सुकृतोपचयेन जातसिद्धिस्त्वदसौ कश्चिदुपस्थितापराधः।   
अनुभूय हिरण्यरावणत्वे भजते सम्प्रति चेदिराजभावम् ॥
</details>


<details open><summary>विश्वास-प्रस्तुतिः</summary>

त्रिषु जन्मसु ते विहारदक्षं विधिना सिंहगजक्रमेण सृष्टः।   
सहजः किल रुत्मिणीनिमित्ते स रिपुः सम्प्रति कृत्रिमश्च जातः॥
</details>

<details><summary>मूलम्</summary>

त्रिषु जन्मसु ते विहारदक्षं विधिना सिंहगजक्रमेण सृष्टः।   
सहजः किल रुत्मिणीनिमित्ते स रिपुः सम्प्रति कृत्रिमश्च जातः॥
</details>


<details open><summary>विश्वास-प्रस्तुतिः</summary>

विपथेन सदैष विप्रधावन् विबुधग्रामविपन्निदानभूतः।   
भवतो भजतामनन्यसाध्यं विनिपातं प्रणिपातवृत्त्यनर्हः॥
</details>

<details><summary>मूलम्</summary>

विपथेन सदैष विप्रधावन् विबुधग्रामविपन्निदानभूतः।   
भवतो भजतामनन्यसाध्यं विनिपातं प्रणिपातवृत्त्यनर्हः॥
</details>


<details open><summary>विश्वास-प्रस्तुतिः</summary>

दमनं दमघोषसम्भवस्य प्रबलस्यापि यदर्थ्यते तदेतत् ।   
मधुकैटभमेरुमर्दनस्ते मशकामर्शनमात्रमित्यवैमि ॥
</details>

<details><summary>मूलम्</summary>

दमनं दमघोषसम्भवस्य प्रबलस्यापि यदर्थ्यते तदेतत् ।   
मधुकैटभमेरुमर्दनस्ते मशकामर्शनमात्रमित्यवैमि ॥
</details>


<details open><summary>विश्वास-प्रस्तुतिः</summary>

अथवा जगदेतदोदनस्ते तदुपघ्नन् उपसेचनं च मृत्युः।   
महदादि विलापयन् महिम्ना दमनैराद्रियसे न दानवानाम् ॥
</details>

<details><summary>मूलम्</summary>

अथवा जगदेतदोदनस्ते तदुपघ्नन् उपसेचनं च मृत्युः।   
महदादि विलापयन् महिम्ना दमनैराद्रियसे न दानवानाम् ॥
</details>


<details open><summary>विश्वास-प्रस्तुतिः</summary>

सुहृदोपि सदा सुरासुराणां प्रणतानुग्रहभावितात्मनस्ते ।   
क्वचिदापतितोपि पक्षपातः समतामेव समर्थयेत सत्याम् ॥
</details>

<details><summary>मूलम्</summary>

सुहृदोपि सदा सुरासुराणां प्रणतानुग्रहभावितात्मनस्ते ।   
क्वचिदापतितोपि पक्षपातः समतामेव समर्थयेत सत्याम् ॥
</details>


<details open><summary>विश्वास-प्रस्तुतिः</summary>

प्रथमा चरमा च देवता त्वं वरणीया वरदा च विश्ववन्द्या ।   
निगमेषु सती पुरेषु चैका जनयित्री जनपङ्क्तिहारिणी च ॥
</details>

<details><summary>मूलम्</summary>

प्रथमा चरमा च देवता त्वं वरणीया वरदा च विश्ववन्द्या ।   
निगमेषु सती पुरेषु चैका जनयित्री जनपङ्क्तिहारिणी च ॥
</details>


<details open><summary>विश्वास-प्रस्तुतिः</summary>

कलशैरिव कर्मपाशनद्धैः स्थिरकालात्मकचक्रयन्त्रनिघ्नैः।   
विहरस्यधरोत्तरक्रमेषु स्ववशैरेव सुरासुरैः स्वतन्त्रः॥
</details>

<details><summary>मूलम्</summary>

कलशैरिव कर्मपाशनद्धैः स्थिरकालात्मकचक्रयन्त्रनिघ्नैः।   
विहरस्यधरोत्तरक्रमेषु स्ववशैरेव सुरासुरैः स्वतन्त्रः॥
</details>


<details open><summary>विश्वास-प्रस्तुतिः</summary>

सवने भवमुक्तिसन्धिरूपे विधिना विश्वपते विचित्रहेतिम् ।   
हृदि शान्तधियः समिन्धते त्वामनघात्मक्रतुहव्यवाहमाद्यम् ॥
</details>

<details><summary>मूलम्</summary>

सवने भवमुक्तिसन्धिरूपे विधिना विश्वपते विचित्रहेतिम् ।   
हृदि शान्तधियः समिन्धते त्वामनघात्मक्रतुहव्यवाहमाद्यम् ॥
</details>


<details open><summary>विश्वास-प्रस्तुतिः</summary>

अणिमादिभिरेक एव भिन्नः परविद्यामणिदर्पणेषु भानात् ।   
सुदृशां भजसि त्वमात्मभूतः सुखसन्दर्शनयोग्यमाभिमुख्यम् ॥
</details>

<details><summary>मूलम्</summary>

अणिमादिभिरेक एव भिन्नः परविद्यामणिदर्पणेषु भानात् ।   
सुदृशां भजसि त्वमात्मभूतः सुखसन्दर्शनयोग्यमाभिमुख्यम् ॥
</details>


<details open><summary>विश्वास-प्रस्तुतिः</summary>

अपि दृष्टमपि श्रुतं प्रभावं भवदीयं भविनस्तमोभिभूताः।   
न विदन्ति यथावदात्मवन्तस्त्वनुपश्यन्ति करस्थिताम्बुकल्पम् ॥
</details>

<details><summary>मूलम्</summary>

अपि दृष्टमपि श्रुतं प्रभावं भवदीयं भविनस्तमोभिभूताः।   
न विदन्ति यथावदात्मवन्तस्त्वनुपश्यन्ति करस्थिताम्बुकल्पम् ॥
</details>


<details open><summary>विश्वास-प्रस्तुतिः</summary>

सहधर्मचरीं सदानुवृत्तां स्वयमुद्दीपयता त्वयानुकम्पाम् ।   
शरणागतरक्षणव्रतस्य प्रतिलब्धोयमिह प्रयोगकालः॥
</details>

<details><summary>मूलम्</summary>

सहधर्मचरीं सदानुवृत्तां स्वयमुद्दीपयता त्वयानुकम्पाम् ।   
शरणागतरक्षणव्रतस्य प्रतिलब्धोयमिह प्रयोगकालः॥
</details>


<details open><summary>विश्वास-प्रस्तुतिः</summary>

अहितं न हि चिन्तितं मयैतत् चिरदुष्कर्मकृतोपि चेदिभर्तुः।   
सह नाकसदामसौ विमानैः सुकृतित्वं लभतां त्वदस्त्रपूतः॥
</details>

<details><summary>मूलम्</summary>

अहितं न हि चिन्तितं मयैतत् चिरदुष्कर्मकृतोपि चेदिभर्तुः।   
सह नाकसदामसौ विमानैः सुकृतित्वं लभतां त्वदस्त्रपूतः॥
</details>


<details open><summary>विश्वास-प्रस्तुतिः</summary>

स्वपतः किल जाग्रतश्च तस्य वैरेण विदीप्तचित्तवृत्तेः।   
त्वदनुस्मरणप्रभावयुक्ता नियतिस्त्वन्मयतामिवातनोति ॥
</details>

<details><summary>मूलम्</summary>

स्वपतः किल जाग्रतश्च तस्य वैरेण विदीप्तचित्तवृत्तेः।   
त्वदनुस्मरणप्रभावयुक्ता नियतिस्त्वन्मयतामिवातनोति ॥
</details>


<details open><summary>विश्वास-प्रस्तुतिः</summary>

विनिवेदितविश्वकार्य इत्थं कृतिना तेन कृतार्हणो यथार्हम् ।   
मुनिरात्ममनीषिकावदातः खलचेतोमलिनं खमुत्पपात ॥
</details>

<details><summary>मूलम्</summary>

विनिवेदितविश्वकार्य इत्थं कृतिना तेन कृतार्हणो यथार्हम् ।   
मुनिरात्ममनीषिकावदातः खलचेतोमलिनं खमुत्पपात ॥
</details>


<details open><summary>विश्वास-प्रस्तुतिः</summary>

वसुदेवसुतश्च पाण्डवेन क्रतुमारब्धवता कृतोपहूतिः।   
समरप्रियया सह ध्वजिन्या सवनं तस्य जगाम सत्प्रतीक्ष्यः॥
</details>

<details><summary>मूलम्</summary>

वसुदेवसुतश्च पाण्डवेन क्रतुमारब्धवता कृतोपहूतिः।   
समरप्रियया सह ध्वजिन्या सवनं तस्य जगाम सत्प्रतीक्ष्यः॥
</details>

यदुभिस्सह यादवेश्वरं ते परिषत्प्राप्तमुपेत्य पञ्च पार्थाः॥

   
विभवोचितमीश्वरानुरूपं सुहृदर्हं च समर्चयांबभूवुः॥


<details open><summary>विश्वास-प्रस्तुतिः</summary>

क्रतुमप्यनघं स धर्मसूनुर्हविषां भोक्तरि दत्तसन्निधाने ।   
विधिवत् स्वधिया समर्प्य चक्रे बहुधानुश्रुततत्प्रभावभूमा ॥
</details>

<details><summary>मूलम्</summary>

क्रतुमप्यनघं स धर्मसूनुर्हविषां भोक्तरि दत्तसन्निधाने ।   
विधिवत् स्वधिया समर्प्य चक्रे बहुधानुश्रुततत्प्रभावभूमा ॥
</details>


<details open><summary>विश्वास-प्रस्तुतिः</summary>

हरिदश्वसमुद्भवं प्रदाने धनगुप्तौ च सुयोधनं न्ययुङ्क्त ।   
स्वयमेव समाहितेन वव्रे हरिणा विप्रपदावनेजनांशः॥
</details>

<details><summary>मूलम्</summary>

हरिदश्वसमुद्भवं प्रदाने धनगुप्तौ च सुयोधनं न्ययुङ्क्त ।   
स्वयमेव समाहितेन वव्रे हरिणा विप्रपदावनेजनांशः॥
</details>


<details open><summary>विश्वास-प्रस्तुतिः</summary>

समये परिषत्सभाजनार्हे दिविषत्पूज्यपदोपि दैत्यहन्ता।   
किमसाविति यादवेषु कश्चिन्नृप इत्यैक्षि जनैरलक्ष्यपारः॥
</details>

<details><summary>मूलम्</summary>

समये परिषत्सभाजनार्हे दिविषत्पूज्यपदोपि दैत्यहन्ता।   
किमसाविति यादवेषु कश्चिन्नृप इत्यैक्षि जनैरलक्ष्यपारः॥
</details>


<details open><summary>विश्वास-प्रस्तुतिः</summary>

अविशेषितशेषवृत्तिवाचं निजपारम्यनिगूहनाधिगम्यम् ।   
अपृथग्विभवैस्तमासनाद्यैरुपमृद्नन्त इवासत क्षितीन्द्राः॥
</details>

<details><summary>मूलम्</summary>

अविशेषितशेषवृत्तिवाचं निजपारम्यनिगूहनाधिगम्यम् ।   
अपृथग्विभवैस्तमासनाद्यैरुपमृद्नन्त इवासत क्षितीन्द्राः॥
</details>


<details open><summary>विश्वास-प्रस्तुतिः</summary>

अथ युक्तविमर्शिभिश्चतुर्भिर्गुरुभिः पश्चिमपाण्डवो नियुक्तः।   
प्रविवेश सभामशेषकर्तुर्यदुवीरस्य विधातुमग्रपूजाम् ॥
</details>

<details><summary>मूलम्</summary>

अथ युक्तविमर्शिभिश्चतुर्भिर्गुरुभिः पश्चिमपाण्डवो नियुक्तः।   
प्रविवेश सभामशेषकर्तुर्यदुवीरस्य विधातुमग्रपूजाम् ॥
</details>


<details open><summary>विश्वास-प्रस्तुतिः</summary>

अवदच्च तमेतमग्रगण्यं विबुधानां पितरं पतिं गुरुञ्च ।   
हरिमर्चितुमर्च्यमुद्यतास्स्मस्तदशेषैरनुमन्यतां सुधीभिः॥
</details>

<details><summary>मूलम्</summary>

अवदच्च तमेतमग्रगण्यं विबुधानां पितरं पतिं गुरुञ्च ।   
हरिमर्चितुमर्च्यमुद्यतास्स्मस्तदशेषैरनुमन्यतां सुधीभिः॥
</details>


<details open><summary>विश्वास-प्रस्तुतिः</summary>

जगदेकपतेरमुष्य पूजां स्थिरधर्मद्रुममूलसेकरूपाम् ।   
निखिलानुमतां नृपा विधत्ते निरपायप्रियपथ्यभावभव्याम् ॥
</details>

<details><summary>मूलम्</summary>

जगदेकपतेरमुष्य पूजां स्थिरधर्मद्रुममूलसेकरूपाम् ।   
निखिलानुमतां नृपा विधत्ते निरपायप्रियपथ्यभावभव्याम् ॥
</details>


<details open><summary>विश्वास-प्रस्तुतिः</summary>

इति दर्शयतः पदं समाजे बलिनां मानभृतां महीपतीनाम् ।   
महती बहुवारमुत्तमाङ्गे सहदेवस्य पपात पुष्पवृष्टिः॥
</details>

<details><summary>मूलम्</summary>

इति दर्शयतः पदं समाजे बलिनां मानभृतां महीपतीनाम् ।   
महती बहुवारमुत्तमाङ्गे सहदेवस्य पपात पुष्पवृष्टिः॥
</details>


<details open><summary>विश्वास-प्रस्तुतिः</summary>

हरिमर्चयितुं य ईहते तं सुरपुष्पैः स्वयमर्चयन्ति देवाः।   
इति नूनमगापयत् द्विरेफैः प्रसृतः पाण्डुसुते प्रसूनवर्षः॥
</details>

<details><summary>मूलम्</summary>

हरिमर्चयितुं य ईहते तं सुरपुष्पैः स्वयमर्चयन्ति देवाः।   
इति नूनमगापयत् द्विरेफैः प्रसृतः पाण्डुसुते प्रसूनवर्षः॥
</details>


<details open><summary>विश्वास-प्रस्तुतिः</summary>

अवलोक्य तदद्भुतं महीयः प्रतिपन्नानुमते नरेन्त्रलोके ।   
निजगाद हसन् अमर्षवेदात् क्षितिपालान् शिशुपाल उन्मदिष्णुः॥
</details>

<details><summary>मूलम्</summary>

अवलोक्य तदद्भुतं महीयः प्रतिपन्नानुमते नरेन्त्रलोके ।   
निजगाद हसन् अमर्षवेदात् क्षितिपालान् शिशुपाल उन्मदिष्णुः॥
</details>


<details open><summary>विश्वास-प्रस्तुतिः</summary>

विदितं भवतामिदं यदेतत् स्वयमाहूय महीयसः क्षितीन्द्रान् ।   
अवमन्यत एवमध्वरस्थः कुटिलो हन्त कुमार एष कुन्त्याः॥
</details>

<details><summary>मूलम्</summary>

विदितं भवतामिदं यदेतत् स्वयमाहूय महीयसः क्षितीन्द्रान् ।   
अवमन्यत एवमध्वरस्थः कुटिलो हन्त कुमार एष कुन्त्याः॥
</details>


<details open><summary>विश्वास-प्रस्तुतिः</summary>

अयमश्वसुतोपि तावदास्तां यदि माद्रीतनयः स पाण्डुसूनुः।   
रभसादवमत्य राजलोकं यदि जीवेदलमन्ववायवादैः॥
</details>

<details><summary>मूलम्</summary>

अयमश्वसुतोपि तावदास्तां यदि माद्रीतनयः स पाण्डुसूनुः।   
रभसादवमत्य राजलोकं यदि जीवेदलमन्ववायवादैः॥
</details>


<details open><summary>विश्वास-प्रस्तुतिः</summary>

कृपणेन किमत्र साधुना नः सहदेवेन नियोगसाधकेन।   
चतुरः पुनरस्य पूर्वजातान् मनसा यात शठान् मनुष्यदेवाः॥
</details>

<details><summary>मूलम्</summary>

कृपणेन किमत्र साधुना नः सहदेवेन नियोगसाधकेन।   
चतुरः पुनरस्य पूर्वजातान् मनसा यात शठान् मनुष्यदेवाः॥
</details>


<details open><summary>विश्वास-प्रस्तुतिः</summary>

द्विरदायुतसत्त्वशालिनो मे यदि धर्मध्वज एष धर्मसूनुः।   
मिषतः परिभूय धर्मपालान् यजते पश्यत पश्चिमेष्टिमस्य ॥
</details>

<details><summary>मूलम्</summary>

द्विरदायुतसत्त्वशालिनो मे यदि धर्मध्वज एष धर्मसूनुः।   
मिषतः परिभूय धर्मपालान् यजते पश्यत पश्चिमेष्टिमस्य ॥
</details>


<details open><summary>विश्वास-प्रस्तुतिः</summary>

अथवा वसुदेवबन्धुदृष्ट्या वयमासीमहि मन्दहासगर्भम् ।   
स्वयमस्य पिता कथं स धर्मस्तमिमं धर्मविपर्ययं सहेत ॥
</details>

<details><summary>मूलम्</summary>

अथवा वसुदेवबन्धुदृष्ट्या वयमासीमहि मन्दहासगर्भम् ।   
स्वयमस्य पिता कथं स धर्मस्तमिमं धर्मविपर्ययं सहेत ॥
</details>


<details open><summary>विश्वास-प्रस्तुतिः</summary>

अयमस्मदनुज्ञया विजित्य क्षितिमासादितराजसूयधर्मः।   
प्रसवोपगमे पतिप्रतीपा वनितेवाद्य बिभर्ति वैपरीत्यम् ॥
</details>

<details><summary>मूलम्</summary>

अयमस्मदनुज्ञया विजित्य क्षितिमासादितराजसूयधर्मः।   
प्रसवोपगमे पतिप्रतीपा वनितेवाद्य बिभर्ति वैपरीत्यम् ॥
</details>


<details open><summary>विश्वास-प्रस्तुतिः</summary>

परिपश्यति हन्त राजलोके पशुपालस्य विधीयते सपर्या ।   
अथ तत्र समर्थतैव तन्त्रं तदसौ वीरवरेण्य एकलव्यः॥
</details>

<details><summary>मूलम्</summary>

परिपश्यति हन्त राजलोके पशुपालस्य विधीयते सपर्या ।   
अथ तत्र समर्थतैव तन्त्रं तदसौ वीरवरेण्य एकलव्यः॥
</details>


<details open><summary>विश्वास-प्रस्तुतिः</summary>

कुरुवृद्धमुपेक्ष्य जाह्नवेयं जयसम्प्रीणितजामदग्न्यरामम् ।   
इतरानपि तादृशानिहातान् न च गोपो न च यादवः समर्च्यः॥
</details>

<details><summary>मूलम्</summary>

कुरुवृद्धमुपेक्ष्य जाह्नवेयं जयसम्प्रीणितजामदग्न्यरामम् ।   
इतरानपि तादृशानिहातान् न च गोपो न च यादवः समर्च्यः॥
</details>


<details open><summary>विश्वास-प्रस्तुतिः</summary>

अतिमर्त्यबला विराटशल्यद्रुपदाद्या बहवो हि सन्ति वृद्धाः।   
अतिलङ्घनमभ्युपैतु को वा गुणकर्मश्रुतशालिनाममीषाम् ॥
</details>

<details><summary>मूलम्</summary>

अतिमर्त्यबला विराटशल्यद्रुपदाद्या बहवो हि सन्ति वृद्धाः।   
अतिलङ्घनमभ्युपैतु को वा गुणकर्मश्रुतशालिनाममीषाम् ॥
</details>


<details open><summary>विश्वास-प्रस्तुतिः</summary>

क्वचिदर्चनमन्द्रजालतश्चेत् कुहकाः सन्ति परश्शताः पृथिव्याम् ।   
अथ कश्चन सत्य एष भूमा क्व गतोसौ यवनादिसैन्यगन्धे ॥
</details>

<details><summary>मूलम्</summary>

क्वचिदर्चनमन्द्रजालतश्चेत् कुहकाः सन्ति परश्शताः पृथिव्याम् ।   
अथ कश्चन सत्य एष भूमा क्व गतोसौ यवनादिसैन्यगन्धे ॥
</details>


<details open><summary>विश्वास-प्रस्तुतिः</summary>

अयमग्रज एष रौहिणेयो बलशाली वपुषा च शुद्धवर्णः।   
अनतिक्रमणं तदस्य युक्तं यदि शेषोयमविप्लुतः क्रमो वः॥
</details>

<details><summary>मूलम्</summary>

अयमग्रज एष रौहिणेयो बलशाली वपुषा च शुद्धवर्णः।   
अनतिक्रमणं तदस्य युक्तं यदि शेषोयमविप्लुतः क्रमो वः॥
</details>


<details open><summary>विश्वास-प्रस्तुतिः</summary>

नटवत् धृतशङ्खचक्रचिह्नाः कति नामात्र विडम्बयन्ति विष्णुम् ।   
अनुकर्तुमयं च तद्वदीशः कथमीशत्वमनूर्मिषट्कहीने ॥
</details>

<details><summary>मूलम्</summary>

नटवत् धृतशङ्खचक्रचिह्नाः कति नामात्र विडम्बयन्ति विष्णुम् ।   
अनुकर्तुमयं च तद्वदीशः कथमीशत्वमनूर्मिषट्कहीने ॥
</details>


<details open><summary>विश्वास-प्रस्तुतिः</summary>

न च विश्वसिमो न वृद्धवाक्यं बलवन्मानविलङ्घनं न चेत् स्यात् ।   
न वदन्त्यनिदम्परेषु सन्तः स्तुतिवाक्येषु यथाश्रुतार्थसिद्धिम् ॥
</details>

<details><summary>मूलम्</summary>

न च विश्वसिमो न वृद्धवाक्यं बलवन्मानविलङ्घनं न चेत् स्यात् ।   
न वदन्त्यनिदम्परेषु सन्तः स्तुतिवाक्येषु यथाश्रुतार्थसिद्धिम् ॥
</details>


<details open><summary>विश्वास-प्रस्तुतिः</summary>

इति तत्र मुदा विकत्थमानं कठिनं कण्ठविलग्नमृत्युपाशम् ।   
परिदृष्टपरावरस्तमीषद्विनयन् विष्णुपदीसुतो बभाषे ॥
</details>

<details><summary>मूलम्</summary>

इति तत्र मुदा विकत्थमानं कठिनं कण्ठविलग्नमृत्युपाशम् ।   
परिदृष्टपरावरस्तमीषद्विनयन् विष्णुपदीसुतो बभाषे ॥
</details>


<details open><summary>विश्वास-प्रस्तुतिः</summary>

श्रुणु तात हितं समाहितस्त्वं रुशतीं वाचमपास्य रोषजाताम् ।   
अविमृश्य विपत्तिमापतन्तीं न हि तिष्ठन्त्यहितेषु बुद्धिमन्तः॥
</details>

<details><summary>मूलम्</summary>

श्रुणु तात हितं समाहितस्त्वं रुशतीं वाचमपास्य रोषजाताम् ।   
अविमृश्य विपत्तिमापतन्तीं न हि तिष्ठन्त्यहितेषु बुद्धिमन्तः॥
</details>


<details open><summary>विश्वास-प्रस्तुतिः</summary>

अतिपत्य मुकुन्दमन्तिकस्थं पथिकान् अर्चितुमुन्मना भवेत् यः।   
अवधीरितकौस्तुभः स नूनं कुरुविन्देषु कुतूहलं विधत्ते ॥
</details>

<details><summary>मूलम्</summary>

अतिपत्य मुकुन्दमन्तिकस्थं पथिकान् अर्चितुमुन्मना भवेत् यः।   
अवधीरितकौस्तुभः स नूनं कुरुविन्देषु कुतूहलं विधत्ते ॥
</details>


<details open><summary>विश्वास-प्रस्तुतिः</summary>

स्तुतिभिः कतिचित् त्रिवर्गमृच्छन्त्यपवर्गं च यमेकमाश्रिताभिः।   
निरये निपतन्ति निन्दयान्ये यदि तद्वेत्थ तदैष यत्क्रियार्हः॥
</details>

<details><summary>मूलम्</summary>

स्तुतिभिः कतिचित् त्रिवर्गमृच्छन्त्यपवर्गं च यमेकमाश्रिताभिः।   
निरये निपतन्ति निन्दयान्ये यदि तद्वेत्थ तदैष यत्क्रियार्हः॥
</details>


<details open><summary>विश्वास-प्रस्तुतिः</summary>

सहजं नयनं च तत् तृतीयं भुजयुग्मं च तव स्थितातिरिक्तम् ।   
सहसा यदुपागमेन नष्टं स्वयमाकारयसि स्वमृत्युमेनम् ॥
</details>

<details><summary>मूलम्</summary>

सहजं नयनं च तत् तृतीयं भुजयुग्मं च तव स्थितातिरिक्तम् ।   
सहसा यदुपागमेन नष्टं स्वयमाकारयसि स्वमृत्युमेनम् ॥
</details>


<details open><summary>विश्वास-प्रस्तुतिः</summary>

न हि सन्ति न निश्चितागमार्थाः न गताः सन्निहिताश्च न प्रसुप्ताः।   
अपि तु त्रपया नतास्त्वदुक्तीस्त इमे नन्विह चेतसा हसन्ति ॥
</details>

<details><summary>मूलम्</summary>

न हि सन्ति न निश्चितागमार्थाः न गताः सन्निहिताश्च न प्रसुप्ताः।   
अपि तु त्रपया नतास्त्वदुक्तीस्त इमे नन्विह चेतसा हसन्ति ॥
</details>


<details open><summary>विश्वास-प्रस्तुतिः</summary>

यदि जीवितुमीहसे चिराय प्रतिपद्यस्व हितं यदस्मदुक्तम् ।   
अथ न प्रहितो जलाञ्जलिस्ते श्रृणुतान्ये य इह श्रुतौ निरूढाः॥
</details>

<details><summary>मूलम्</summary>

यदि जीवितुमीहसे चिराय प्रतिपद्यस्व हितं यदस्मदुक्तम् ।   
अथ न प्रहितो जलाञ्जलिस्ते श्रृणुतान्ये य इह श्रुतौ निरूढाः॥
</details>


<details open><summary>विश्वास-प्रस्तुतिः</summary>

युगकोटिशतायुतानि वेधाः स्वपदं प्राप यमेकमर्चयित्वा।   
मनुजस्य तदर्चने विगायन् मतिहीनः पशुरेष मर्षणीयः॥
</details>

<details><summary>मूलम्</summary>

युगकोटिशतायुतानि वेधाः स्वपदं प्राप यमेकमर्चयित्वा।   
मनुजस्य तदर्चने विगायन् मतिहीनः पशुरेष मर्षणीयः॥
</details>


<details open><summary>विश्वास-प्रस्तुतिः</summary>

विधिहस्तधृतात् यदङ्घ्रिपद्मात् च्यवमाना पवमानवेगनीता ।   
विपुनाति जगन्ति दिव्यसिन्धुः क्रमते हन्त तदर्चने विवादः॥
</details>

<details><summary>मूलम्</summary>

विधिहस्तधृतात् यदङ्घ्रिपद्मात् च्यवमाना पवमानवेगनीता ।   
विपुनाति जगन्ति दिव्यसिन्धुः क्रमते हन्त तदर्चने विवादः॥
</details>


<details open><summary>विश्वास-प्रस्तुतिः</summary>

स च कश्चन सर्वमेधयज्वा हविरात्माह्वयमात्मनैव हुत्वा।   
यत एव बभूव देवदेवः स किमस्माभिरदैवतैरनर्च्यः॥
</details>

<details><summary>मूलम्</summary>

स च कश्चन सर्वमेधयज्वा हविरात्माह्वयमात्मनैव हुत्वा।   
यत एव बभूव देवदेवः स किमस्माभिरदैवतैरनर्च्यः॥
</details>


<details open><summary>विश्वास-प्रस्तुतिः</summary>

य इहाद्य भजन्ति यज्ञभागान् कृतिनः कार्तयुगेन कर्मणा ते ।   
अयजन्त पुरा यमेकमाद्यं वरिवस्यामिह तस्य वारयेत् कः॥
</details>

<details><summary>मूलम्</summary>

य इहाद्य भजन्ति यज्ञभागान् कृतिनः कार्तयुगेन कर्मणा ते ।   
अयजन्त पुरा यमेकमाद्यं वरिवस्यामिह तस्य वारयेत् कः॥
</details>


<details open><summary>विश्वास-प्रस्तुतिः</summary>

अथवा विबुधादिपूजनीये मनुजैरर्चनमत्र मा विधायि ।   
इति नाम विमन्यतामिदानीमपशुत्वाय च कल्पतामयं नः॥
</details>

<details><summary>मूलम्</summary>

अथवा विबुधादिपूजनीये मनुजैरर्चनमत्र मा विधायि ।   
इति नाम विमन्यतामिदानीमपशुत्वाय च कल्पतामयं नः॥
</details>


<details open><summary>विश्वास-प्रस्तुतिः</summary>

धनबन्धुवयः क्रियादिमात्रैरधिकेष्वप्यचमत्क्रिया विहत्यै ।   
जगदेकपतौ सदोपकर्तर्यपकृत्यैष भजेत कामवस्थाम् ॥
</details>

<details><summary>मूलम्</summary>

धनबन्धुवयः क्रियादिमात्रैरधिकेष्वप्यचमत्क्रिया विहत्यै ।   
जगदेकपतौ सदोपकर्तर्यपकृत्यैष भजेत कामवस्थाम् ॥
</details>


<details open><summary>विश्वास-प्रस्तुतिः</summary>

क्वचिदर्चयति प्रभूतपुण्ये त्रियुगं तद्वदलब्धभागधेयैः।   
यदि नाम धिया न शोचितव्यं न कथं दर्शनतोपि नन्दनीयम् ॥
</details>

<details><summary>मूलम्</summary>

क्वचिदर्चयति प्रभूतपुण्ये त्रियुगं तद्वदलब्धभागधेयैः।   
यदि नाम धिया न शोचितव्यं न कथं दर्शनतोपि नन्दनीयम् ॥
</details>


<details open><summary>विश्वास-प्रस्तुतिः</summary>

यदनुग्रहनिग्रहप्रयुक्ते सुखदुःखे श्रृणुमः स्वयम्भुवोपि ।   
विमतिं भजतस्तदर्हणायां न च देयोनुनयो न सान्त्वना च ॥
</details>

<details><summary>मूलम्</summary>

यदनुग्रहनिग्रहप्रयुक्ते सुखदुःखे श्रृणुमः स्वयम्भुवोपि ।   
विमतिं भजतस्तदर्हणायां न च देयोनुनयो न सान्त्वना च ॥
</details>


<details open><summary>विश्वास-प्रस्तुतिः</summary>

न पनायति चेत् असौ न जिह्वा न नमस्यत्यथ नैतदुत्तमाङ्गम् ।   
यदि नार्चयतो न तौ च हस्तौ कृपया कल्पितसन्निधानमेनम् ॥
</details>

<details><summary>मूलम्</summary>

न पनायति चेत् असौ न जिह्वा न नमस्यत्यथ नैतदुत्तमाङ्गम् ।   
यदि नार्चयतो न तौ च हस्तौ कृपया कल्पितसन्निधानमेनम् ॥
</details>


<details open><summary>विश्वास-प्रस्तुतिः</summary>

निरुपाधितसर्वबन्धुमेनं द्विषतानेन न भाषणप्रसङ्गः।   
निरयज्वलनेन्धनीभविष्यन् कृपणः केवलमेष शोचनीयः॥
</details>

<details><summary>मूलम्</summary>

निरुपाधितसर्वबन्धुमेनं द्विषतानेन न भाषणप्रसङ्गः।   
निरयज्वलनेन्धनीभविष्यन् कृपणः केवलमेष शोचनीयः॥
</details>


<details open><summary>विश्वास-प्रस्तुतिः</summary>

सहनीयतया प्रतिश्रुतं यत् वसुदेवस्वसुरच्युतेन पूर्वम् ।   
अपराधशतं तदद्य पूर्णं भविता चैद्यविपत्तये परं यत् ॥
</details>

<details><summary>मूलम्</summary>

सहनीयतया प्रतिश्रुतं यत् वसुदेवस्वसुरच्युतेन पूर्वम् ।   
अपराधशतं तदद्य पूर्णं भविता चैद्यविपत्तये परं यत् ॥
</details>


<details open><summary>विश्वास-प्रस्तुतिः</summary>

कुरुवृद्धवचस्तदेतदर्थ्यं दमघोषप्रभवो निशम्य दीप्तः।   
प्रभयानुकृतप्रवर्ग्यदीप्तिः प्रतिरुन्धानदुरासदो ररास ॥
</details>

<details><summary>मूलम्</summary>

कुरुवृद्धवचस्तदेतदर्थ्यं दमघोषप्रभवो निशम्य दीप्तः।   
प्रभयानुकृतप्रवर्ग्यदीप्तिः प्रतिरुन्धानदुरासदो ररास ॥
</details>


<details open><summary>विश्वास-प्रस्तुतिः</summary>

निपुणैरतिबालवृद्धवाक्यं न परिग्राह्यमिति ब्रुवन्ति सन्तः।   
सहदेववदेष इत्यनिन्द्यं पृथुकत्वेन पितामहं निनिन्द ॥
</details>

<details><summary>मूलम्</summary>

निपुणैरतिबालवृद्धवाक्यं न परिग्राह्यमिति ब्रुवन्ति सन्तः।   
सहदेववदेष इत्यनिन्द्यं पृथुकत्वेन पितामहं निनिन्द ॥
</details>


<details open><summary>विश्वास-प्रस्तुतिः</summary>

अतिवृत्तिमवेक्ष्य तस्य घोरामशनिक्षोभनिभां सभासदस्ते ।   
सदसत्प्रतिपत्तिमूढचित्ताः क्षणमालेख्यसमर्पिता इवासन् ॥
</details>

<details><summary>मूलम्</summary>

अतिवृत्तिमवेक्ष्य तस्य घोरामशनिक्षोभनिभां सभासदस्ते ।   
सदसत्प्रतिपत्तिमूढचित्ताः क्षणमालेख्यसमर्पिता इवासन् ॥
</details>


<details open><summary>विश्वास-प्रस्तुतिः</summary>

जहसुः कतिचिद्विनिन्द्य चैद्यं पिदधुः कर्णयुगं परे कराभ्याम् ।   
सरसिन्धुसुतं शशंसुरन्ये व्यचिकित्सन्त च केचिदल्पसत्त्वाः॥
</details>

<details><summary>मूलम्</summary>

जहसुः कतिचिद्विनिन्द्य चैद्यं पिदधुः कर्णयुगं परे कराभ्याम् ।   
सरसिन्धुसुतं शशंसुरन्ये व्यचिकित्सन्त च केचिदल्पसत्त्वाः॥
</details>


<details open><summary>विश्वास-प्रस्तुतिः</summary>

मुनिभिः पुलकाञ्चिताखिलाङ्गैः क्षरदानन्दधुबाष्पदिग्धदेहैः।   
अनुमोदनजातमौलिकम्पैः हरिकीर्तिश्रवणोन्मुखैरभावि ॥
</details>

<details><summary>मूलम्</summary>

मुनिभिः पुलकाञ्चिताखिलाङ्गैः क्षरदानन्दधुबाष्पदिग्धदेहैः।   
अनुमोदनजातमौलिकम्पैः हरिकीर्तिश्रवणोन्मुखैरभावि ॥
</details>


<details open><summary>विश्वास-प्रस्तुतिः</summary>

स्तुतिनिन्दनयोरभिन्नरूपं मुखरागं मधुहन्तुरीक्षमाणैः।   
यदुभिः प्रतिरुद्धरोषवेगैः क्षमया तिर्यगवैक्ष्यत क्षमैव ॥
</details>

<details><summary>मूलम्</summary>

स्तुतिनिन्दनयोरभिन्नरूपं मुखरागं मधुहन्तुरीक्षमाणैः।   
यदुभिः प्रतिरुद्धरोषवेगैः क्षमया तिर्यगवैक्ष्यत क्षमैव ॥
</details>


<details open><summary>विश्वास-प्रस्तुतिः</summary>

मधुजित्परिवादजातरोषं सहसा चेदिपतेर्वधाय सज्जम् ।   
गदया सह भीममुज्जिहानं शमयन्नित्थमवोचदापगेयः॥
</details>

<details><summary>मूलम्</summary>

मधुजित्परिवादजातरोषं सहसा चेदिपतेर्वधाय सज्जम् ।   
गदया सह भीममुज्जिहानं शमयन्नित्थमवोचदापगेयः॥
</details>


<details open><summary>विश्वास-प्रस्तुतिः</summary>

बलभीमसुयोधनैरमुष्मिन् परिहीणायुषि न प्रवर्तितव्यम् ।   
अतिपर्यनुयोगया नियत्या हरिँणैवैष भवाब्धिवन्निवर्त्यः॥
</details>

<details><summary>मूलम्</summary>

बलभीमसुयोधनैरमुष्मिन् परिहीणायुषि न प्रवर्तितव्यम् ।   
अतिपर्यनुयोगया नियत्या हरिँणैवैष भवाब्धिवन्निवर्त्यः॥
</details>


<details open><summary>विश्वास-प्रस्तुतिः</summary>

त्यज साहसमुज्झ्यताममर्षः समये विक्रमसम्पदाद्रियेत ।   
सदनागतसूदनापवादो महतां संप्रति मा च भूदयं वः॥
</details>

<details><summary>मूलम्</summary>

त्यज साहसमुज्झ्यताममर्षः समये विक्रमसम्पदाद्रियेत ।   
सदनागतसूदनापवादो महतां संप्रति मा च भूदयं वः॥
</details>


<details open><summary>विश्वास-प्रस्तुतिः</summary>

भजतु प्रथमार्हणां यथार्हं भगवानेष भवार्णवैकसेतुः।   
प्रकृतस्य विधातुमन्तरायं स्वयमेतस्य शुभस्य न क्षमं वः॥
</details>

<details><summary>मूलम्</summary>

भजतु प्रथमार्हणां यथार्हं भगवानेष भवार्णवैकसेतुः।   
प्रकृतस्य विधातुमन्तरायं स्वयमेतस्य शुभस्य न क्षमं वः॥
</details>


<details open><summary>विश्वास-प्रस्तुतिः</summary>

इति शान्तनवे प्रभाषमाणे निखिलानुश्रवसंशयप्रमोक्ता ।   
मुदितो मुनिरब्जयोनिजन्मा मुहुराधूतकरस्तदभ्यनन्दत् ॥
</details>

<details><summary>मूलम्</summary>

इति शान्तनवे प्रभाषमाणे निखिलानुश्रवसंशयप्रमोक्ता ।   
मुदितो मुनिरब्जयोनिजन्मा मुहुराधूतकरस्तदभ्यनन्दत् ॥
</details>


<details open><summary>विश्वास-प्रस्तुतिः</summary>

क्षितिपालगणोदधिस्तदानीं विषमारम्भविरोधसेतुभिन्नः।   
स्तिमितक्षुभिताकृतिर्बभासे गगनाम्भोधरसन्निभो गभीरः।
</details>

<details><summary>मूलम्</summary>

क्षितिपालगणोदधिस्तदानीं विषमारम्भविरोधसेतुभिन्नः।   
स्तिमितक्षुभिताकृतिर्बभासे गगनाम्भोधरसन्निभो गभीरः।
</details>

<details open><summary>विश्वास-प्रस्तुतिः</summary>

ननृते मुदितेन नारदेन क्षिपता मङ्क्षु मृगत्वगुत्तरीयम् ।   
सुरसिन्धुसुतोदितं विपञ्चीमसकृद्गापयतानुनादवृत्त्या ॥
</details>

<details><summary>मूलम्</summary>

ननृते मुदितेन नारदेन क्षिपता मङ्क्षु मृगत्वगुत्तरीयम् ।   
सुरसिन्धुसुतोदितं विपञ्चीमसकृद्गापयतानुनादवृत्त्या ॥
</details>


<details open><summary>विश्वास-प्रस्तुतिः</summary>

उदगीयत यत् तदा विधिज्ञैः सममुद्गातृभिरेकताननादैः।   
मधुमर्दनगीतगर्भया तद् विशदं नारदवीणयान्ववादि ॥
</details>

<details><summary>मूलम्</summary>

उदगीयत यत् तदा विधिज्ञैः सममुद्गातृभिरेकताननादैः।   
मधुमर्दनगीतगर्भया तद् विशदं नारदवीणयान्ववादि ॥
</details>


<details open><summary>विश्वास-प्रस्तुतिः</summary>

व्रजयोषिदपाङ्गवेधनीयं मधुराभाग्यमनन्यभोग्यमीडे ।   
वसुदेववधूस्तनन्धयं तत् किमपि ब्रह्म किशोरभावदृश्यम् ॥
</details>

<details><summary>मूलम्</summary>

व्रजयोषिदपाङ्गवेधनीयं मधुराभाग्यमनन्यभोग्यमीडे ।   
वसुदेववधूस्तनन्धयं तत् किमपि ब्रह्म किशोरभावदृश्यम् ॥
</details>


<details open><summary>विश्वास-प्रस्तुतिः</summary>

निकटेषु निशामयामि नित्यं निगमान्तैरधुनापि मृग्यमाणम् ।   
यमलार्जुनदृष्टबालकेलिं यमुनासाक्षिकयौवनं युवानम् ॥
</details>

<details><summary>मूलम्</summary>

निकटेषु निशामयामि नित्यं निगमान्तैरधुनापि मृग्यमाणम् ।   
यमलार्जुनदृष्टबालकेलिं यमुनासाक्षिकयौवनं युवानम् ॥
</details>


<details open><summary>विश्वास-प्रस्तुतिः</summary>

पदवीमदवीयसीं विमुक्तेरटवीसंपदमम्बुवाहयन्तीम् ।   
अरुणाधरसाभिलाषवंशां करुणां कारणमानुषीं भजामि॥
</details>

<details><summary>मूलम्</summary>

पदवीमदवीयसीं विमुक्तेरटवीसंपदमम्बुवाहयन्तीम् ।   
अरुणाधरसाभिलाषवंशां करुणां कारणमानुषीं भजामि॥
</details>


<details open><summary>विश्वास-प्रस्तुतिः</summary>

अधराहितचारुवंशनालाः मकुटालम्बिमयूरपिञ्छमालाः।   
हरिनीलशिलाविभङ्गनीलाः प्रतिभाः सन्तु ममान्तिमप्रयाणे ॥
</details>

<details><summary>मूलम्</summary>

अधराहितचारुवंशनालाः मकुटालम्बिमयूरपिञ्छमालाः।   
हरिनीलशिलाविभङ्गनीलाः प्रतिभाः सन्तु ममान्तिमप्रयाणे ॥
</details>


<details open><summary>विश्वास-प्रस्तुतिः</summary>

जयतादिह देवकीसुतोसौ जगतामादिरनाद्यनन्तभूमा ।   
अवतारयितुं भरं पृथिव्या वसुदेवस्य गृहे कृतावतारः॥
</details>

<details><summary>मूलम्</summary>

जयतादिह देवकीसुतोसौ जगतामादिरनाद्यनन्तभूमा ।   
अवतारयितुं भरं पृथिव्या वसुदेवस्य गृहे कृतावतारः॥
</details>


<details open><summary>विश्वास-प्रस्तुतिः</summary>

क्रतुरत्र समर्पितः कृतार्थः स च धर्मः कमिवाचचार धर्मम् ।   
जगदेकपतेरमुष्य पूजां विदधानेन युधिष्ठिरेण पुत्री॥
</details>

<details><summary>मूलम्</summary>

क्रतुरत्र समर्पितः कृतार्थः स च धर्मः कमिवाचचार धर्मम् ।   
जगदेकपतेरमुष्य पूजां विदधानेन युधिष्ठिरेण पुत्री॥
</details>


<details open><summary>विश्वास-प्रस्तुतिः</summary>

इह नाकसदो न मानुषास्ते य इमे कृष्णमिहार्चयन्त्यनन्याः।   
अयमेव महो ममेति गायन् स तदा मूर्त इवास नाट्यवेदः॥
</details>

<details><summary>मूलम्</summary>

इह नाकसदो न मानुषास्ते य इमे कृष्णमिहार्चयन्त्यनन्याः।   
अयमेव महो ममेति गायन् स तदा मूर्त इवास नाट्यवेदः॥
</details>


<details open><summary>विश्वास-प्रस्तुतिः</summary>

अभिनन्दितवृत्तिरार्यमिश्रैरविसंवादिभिरागमोदितेषु ।   
विलयादवनम्य विश्वभर्तुः सहदेवः स्वयमाहरत् सपर्याम् ॥
</details>

<details><summary>मूलम्</summary>

अभिनन्दितवृत्तिरार्यमिश्रैरविसंवादिभिरागमोदितेषु ।   
विलयादवनम्य विश्वभर्तुः सहदेवः स्वयमाहरत् सपर्याम् ॥
</details>


<details open><summary>विश्वास-प्रस्तुतिः</summary>

अरजस्तमसां महीपतीनामनुमत्या मुनिमुख्यसम्मते च ।   
पुरुषस्य परस्य पूर्वपूजां सहदेवप्रहितां शशंसुरार्याः॥
</details>

<details><summary>मूलम्</summary>

अरजस्तमसां महीपतीनामनुमत्या मुनिमुख्यसम्मते च ।   
पुरुषस्य परस्य पूर्वपूजां सहदेवप्रहितां शशंसुरार्याः॥
</details>


<details open><summary>विश्वास-प्रस्तुतिः</summary>

तृणभुक्प्रतिमस्तृणाय मत्वा स तदा चेदिपतिर्युधिष्ठिरादीन् ।   
अजहत्परुषोक्तिहेतिजालो दरशेषेन्धनवह्निवत् दिदीपे ॥
</details>

<details><summary>मूलम्</summary>

तृणभुक्प्रतिमस्तृणाय मत्वा स तदा चेदिपतिर्युधिष्ठिरादीन् ।   
अजहत्परुषोक्तिहेतिजालो दरशेषेन्धनवह्निवत् दिदीपे ॥
</details>


<details open><summary>विश्वास-प्रस्तुतिः</summary>

अजुगुप्सत भूभृतः सहिष्णून् परिवादैश्च तिरश्चकार पार्थान् ।   
अवमत्य मुकुन्दमर्भकोसाविति धिक्कृत्य पितामहं जगर्ह ॥
</details>

<details><summary>मूलम्</summary>

अजुगुप्सत भूभृतः सहिष्णून् परिवादैश्च तिरश्चकार पार्थान् ।   
अवमत्य मुकुन्दमर्भकोसाविति धिक्कृत्य पितामहं जगर्ह ॥
</details>


<details open><summary>विश्वास-प्रस्तुतिः</summary>

अनघोयमतन्द्रितः क्रियायां गुरुभिः शिक्षितशुद्धधीरनेकैः।   
कुरुवंशपितामहः कुतोसौ मतिमोहेन महीयसा गृहीतः॥
</details>

<details><summary>मूलम्</summary>

अनघोयमतन्द्रितः क्रियायां गुरुभिः शिक्षितशुद्धधीरनेकैः।   
कुरुवंशपितामहः कुतोसौ मतिमोहेन महीयसा गृहीतः॥
</details>


<details open><summary>विश्वास-प्रस्तुतिः</summary>

अशठैरजडैरनेडमूकैर्मुनिभिश्चात्र किमङ्ग्यकारि मौनम् ।   
अथवा किमरातिपक्षसक्तैरहमस्मीति मुहुर्जहास मूढः॥
</details>

<details><summary>मूलम्</summary>

अशठैरजडैरनेडमूकैर्मुनिभिश्चात्र किमङ्ग्यकारि मौनम् ।   
अथवा किमरातिपक्षसक्तैरहमस्मीति मुहुर्जहास मूढः॥
</details>


<details open><summary>विश्वास-प्रस्तुतिः</summary>

परिवर्तहुताशनप्रदीप्तं वदनं तस्य रुषा विजृम्भमाणम् ।   
फणभृद्बिलभीषणं तदासीत् ज्वलदुल्काशतदुर्निरीक्षनेत्रम् ॥
</details>

<details><summary>मूलम्</summary>

परिवर्तहुताशनप्रदीप्तं वदनं तस्य रुषा विजृम्भमाणम् ।   
फणभृद्बिलभीषणं तदासीत् ज्वलदुल्काशतदुर्निरीक्षनेत्रम् ॥
</details>


<details open><summary>विश्वास-प्रस्तुतिः</summary>

बडबानलधूमराजिरूक्षा भ्रुकुटी तस्य मुखे परिस्फुरन्ती ।   
ददृशे तदसून् प्रसह्य पातुं शमनेनेव निवेशिता भुजङ्गी ॥
</details>

<details><summary>मूलम्</summary>

बडबानलधूमराजिरूक्षा भ्रुकुटी तस्य मुखे परिस्फुरन्ती ।   
ददृशे तदसून् प्रसह्य पातुं शमनेनेव निवेशिता भुजङ्गी ॥
</details>


<details open><summary>विश्वास-प्रस्तुतिः</summary>

भसितीकृतचन्दनानुलेपः क्वथितद्रावितहेमपुष्पदामा ।   
सहसा हृदि तस्य कोपवह्निः समदीपि स्फुटितप्रकीर्णहारः॥
</details>

<details><summary>मूलम्</summary>

भसितीकृतचन्दनानुलेपः क्वथितद्रावितहेमपुष्पदामा ।   
सहसा हृदि तस्य कोपवह्निः समदीपि स्फुटितप्रकीर्णहारः॥
</details>


<details open><summary>विश्वास-प्रस्तुतिः</summary>

कठिनौ परिपिंषतः करौ द्वौ बहुशस्तस्य वरोर्मिका विशीर्णा।   
ध्रुवमप्रशमाय रोषवह्नेस्तुषविक्षेपमधत्त रत्नचूर्णैः॥
</details>

<details><summary>मूलम्</summary>

कठिनौ परिपिंषतः करौ द्वौ बहुशस्तस्य वरोर्मिका विशीर्णा।   
ध्रुवमप्रशमाय रोषवह्नेस्तुषविक्षेपमधत्त रत्नचूर्णैः॥
</details>


<details open><summary>विश्वास-प्रस्तुतिः</summary>

स्ववधाहतडिण्डिमस्वनाभान् असकृच्चेदिनियन्तुरट्टहासान् ।   
अभितो मणिभित्तिभिः सभा सा प्रजहासेव विजृम्भितप्रतिश्रुत् ॥
</details>

<details><summary>मूलम्</summary>

स्ववधाहतडिण्डिमस्वनाभान् असकृच्चेदिनियन्तुरट्टहासान् ।   
अभितो मणिभित्तिभिः सभा सा प्रजहासेव विजृम्भितप्रतिश्रुत् ॥
</details>

प्रतिपद्य रुषा विवर्णभावं तमसा बिभ्रदलङ्घ्यमैकराश्यम्   
उपरक्त इवार्यमास्तमृच्छन् स भृशं सद्भिरभूददर्शनीयः॥


<details open><summary>विश्वास-प्रस्तुतिः</summary>

श्वसितैरविदूरवृत्तिमद्भिः परिवारैरिव तत्यजे त्रसद्भिः।   
निजमंसमरातिवन्निजघ्ने पविकल्पेन पदेन चास्य भूमिः॥
</details>

<details><summary>मूलम्</summary>

श्वसितैरविदूरवृत्तिमद्भिः परिवारैरिव तत्यजे त्रसद्भिः।   
निजमंसमरातिवन्निजघ्ने पविकल्पेन पदेन चास्य भूमिः॥
</details>


<details open><summary>विश्वास-प्रस्तुतिः</summary>

निभृतैरपि पूर्वमैकमत्यात् विकृतस्याथ विरुद्धचेष्टितानि ।   
दधिरे दमघोषसम्भवस्य प्रतिबिम्बैरिव तस्य मित्रभूतैः॥
</details>

<details><summary>मूलम्</summary>

निभृतैरपि पूर्वमैकमत्यात् विकृतस्याथ विरुद्धचेष्टितानि ।   
दधिरे दमघोषसम्भवस्य प्रतिबिम्बैरिव तस्य मित्रभूतैः॥
</details>


<details open><summary>विश्वास-प्रस्तुतिः</summary>

विकृताकृतिवेषचेष्टितानामवलेपग्रहलुप्तमानसानाम् ।   
अवधीरितजाह्नवेयवाचामपहासः परमाददे महद्भिः॥
</details>

<details><summary>मूलम्</summary>

विकृताकृतिवेषचेष्टितानामवलेपग्रहलुप्तमानसानाम् ।   
अवधीरितजाह्नवेयवाचामपहासः परमाददे महद्भिः॥
</details>


<details open><summary>विश्वास-प्रस्तुतिः</summary>

उपहूय रणाय वृष्णिवीरान् नृपलोकादथ निर्जगाम चैद्यः।   
तममंसत यादवास्तदानीमनलस्कन्धविनिस्सृतं स्फुलिङ्गम् ॥
</details>

<details><summary>मूलम्</summary>

उपहूय रणाय वृष्णिवीरान् नृपलोकादथ निर्जगाम चैद्यः।   
तममंसत यादवास्तदानीमनलस्कन्धविनिस्सृतं स्फुलिङ्गम् ॥
</details>


<details open><summary>विश्वास-प्रस्तुतिः</summary>

कतिभिश्चन कामचारसक्तैरुपसञ्जातमदैरुदग्रशृङ्गैः।   
गजयूधपतेरिवाग्रभाजो गतिरेतस्य गजैरिवानुजग्मे ॥
</details>

<details><summary>मूलम्</summary>

कतिभिश्चन कामचारसक्तैरुपसञ्जातमदैरुदग्रशृङ्गैः।   
गजयूधपतेरिवाग्रभाजो गतिरेतस्य गजैरिवानुजग्मे ॥
</details>


<details open><summary>विश्वास-प्रस्तुतिः</summary>

अथ तान् अनुमत्य पाण्डवादीन् समरस्थानमुपागतः ससैन्यः।   
हरिरप्रतिरोधनीयवृत्तिः द्विरदाधीशमिव द्विषं रुरोध ॥
</details>

<details><summary>मूलम्</summary>

अथ तान् अनुमत्य पाण्डवादीन् समरस्थानमुपागतः ससैन्यः।   
हरिरप्रतिरोधनीयवृत्तिः द्विरदाधीशमिव द्विषं रुरोध ॥
</details>


<details open><summary>विश्वास-प्रस्तुतिः</summary>

रथहस्तितुरङ्गपत्तिरूपैर्युयुजाते पृतने यथार्हमङ्गैः।   
स्थितिकर्मभिराभिमुख्यवद्भिर्युधि बिम्बप्रतिबिम्बवद्भवन्त्यौ ॥
</details>

<details><summary>मूलम्</summary>

रथहस्तितुरङ्गपत्तिरूपैर्युयुजाते पृतने यथार्हमङ्गैः।   
स्थितिकर्मभिराभिमुख्यवद्भिर्युधि बिम्बप्रतिबिम्बवद्भवन्त्यौ ॥
</details>


<details open><summary>विश्वास-प्रस्तुतिः</summary>

गरुडा इव पन्नगान् उदग्रान् द्रुमषण्डानिव मारुताः प्रचण्डाः ।   
अहितान् अभिनिघ्नतो निजघ्रुर्यदुवीरा मधुवैरिहेतिकल्पाः॥
</details>

<details><summary>मूलम्</summary>

गरुडा इव पन्नगान् उदग्रान् द्रुमषण्डानिव मारुताः प्रचण्डाः ।   
अहितान् अभिनिघ्नतो निजघ्रुर्यदुवीरा मधुवैरिहेतिकल्पाः॥
</details>


<details open><summary>विश्वास-प्रस्तुतिः</summary>

स्थितमप्रतिमे रथाङ्गपाणिं गरुडप्रख्यगतागते रथाग्र्ये ।   
पतनोद्यततारकानुकारी शलभो वह्निमिवाससाद चैद्यः॥
</details>

<details><summary>मूलम्</summary>

स्थितमप्रतिमे रथाङ्गपाणिं गरुडप्रख्यगतागते रथाग्र्ये ।   
पतनोद्यततारकानुकारी शलभो वह्निमिवाससाद चैद्यः॥
</details>


<details open><summary>विश्वास-प्रस्तुतिः</summary>

ज्वलदुज्ज्वलहेतिबृन्दशाली विपुलस्यन्दनवेदिमध्यदीप्तः।   
स्वयमेव बभूव चेदिराजः स्वविभूतेरभिचारहव्यवाहः॥
</details>

<details><summary>मूलम्</summary>

ज्वलदुज्ज्वलहेतिबृन्दशाली विपुलस्यन्दनवेदिमध्यदीप्तः।   
स्वयमेव बभूव चेदिराजः स्वविभूतेरभिचारहव्यवाहः॥
</details>


<details open><summary>विश्वास-प्रस्तुतिः</summary>

यदुपुङ्गवसूर्यसन्निधाने शिशुपालः प्रतिसुर्यवत् प्रदीप्तः।   
किमतो भवतीति खिन्नचित्तैः सखिभिः स्वर्गिभिरप्यवैक्ष्यतैकः॥
</details>

<details><summary>मूलम्</summary>

यदुपुङ्गवसूर्यसन्निधाने शिशुपालः प्रतिसुर्यवत् प्रदीप्तः।   
किमतो भवतीति खिन्नचित्तैः सखिभिः स्वर्गिभिरप्यवैक्ष्यतैकः॥
</details>


<details open><summary>विश्वास-प्रस्तुतिः</summary>

मदलुप्तधिया तदाभियुक्तो यदुसिंहः शिशुपालकुञ्जरेण।   
विजहार गुहाशयस्तरस्वी निखिलारण्यकनिर्विघातवृत्तिः॥
</details>

<details><summary>मूलम्</summary>

मदलुप्तधिया तदाभियुक्तो यदुसिंहः शिशुपालकुञ्जरेण।   
विजहार गुहाशयस्तरस्वी निखिलारण्यकनिर्विघातवृत्तिः॥
</details>


<details open><summary>विश्वास-प्रस्तुतिः</summary>

मधुमर्दनकार्मुकप्रणादः सुनश्श्रोत्रसुधारसायमानः।   
त्रिजगद्भयशान्तिकप्रयोगो रणवेदप्रणवो बभूव रम्यः॥
</details>

<details><summary>मूलम्</summary>

मधुमर्दनकार्मुकप्रणादः सुनश्श्रोत्रसुधारसायमानः।   
त्रिजगद्भयशान्तिकप्रयोगो रणवेदप्रणवो बभूव रम्यः॥
</details>


<details open><summary>विश्वास-प्रस्तुतिः</summary>

अचिरद्युतिभास्वरोथ चैद्यः पुरुहूतायुधचारुचित्रचापः।   
प्रलयस्तनयित्नुभीमनादः शरवर्षेण मुकुन्दमभ्यवर्षत् ॥
</details>

<details><summary>मूलम्</summary>

अचिरद्युतिभास्वरोथ चैद्यः पुरुहूतायुधचारुचित्रचापः।   
प्रलयस्तनयित्नुभीमनादः शरवर्षेण मुकुन्दमभ्यवर्षत् ॥
</details>


<details open><summary>विश्वास-प्रस्तुतिः</summary>

गदया तदपोह्य बाणजालं प्रतिनिर्धूतहिमप्रभाकराभः।   
अहितं विशिखैरहन् मुकुन्दो दरवेधेपि दरव्यथाविमुक्तम् ॥
</details>

<details><summary>मूलम्</summary>

गदया तदपोह्य बाणजालं प्रतिनिर्धूतहिमप्रभाकराभः।   
अहितं विशिखैरहन् मुकुन्दो दरवेधेपि दरव्यथाविमुक्तम् ॥
</details>


<details open><summary>विश्वास-प्रस्तुतिः</summary>

मुषिताम्बरमस्त्रशस्त्रभूम्ना दनुजारेर्दमघोषजन्मनश्च।   
अतिराघवरावणं तदानीमभवत् द्वैरथमाकुलेन्दुसूर्यम् ॥
</details>

<details><summary>मूलम्</summary>

मुषिताम्बरमस्त्रशस्त्रभूम्ना दनुजारेर्दमघोषजन्मनश्च।   
अतिराघवरावणं तदानीमभवत् द्वैरथमाकुलेन्दुसूर्यम् ॥
</details>


<details open><summary>विश्वास-प्रस्तुतिः</summary>

रथिनोरथ वादिनोरिवासीत् युधि शस्त्रास्त्रमयैः प्रमाणतर्कैः।   
अपरस्परपातिभिः प्रभूतैरवधानेन परस्परं जिगीषा ॥
</details>

<details><summary>मूलम्</summary>

रथिनोरथ वादिनोरिवासीत् युधि शस्त्रास्त्रमयैः प्रमाणतर्कैः।   
अपरस्परपातिभिः प्रभूतैरवधानेन परस्परं जिगीषा ॥
</details>


<details open><summary>विश्वास-प्रस्तुतिः</summary>

प्रथितौ रणयज्ञयायजूकौ धनुराम्नायसमाहितप्रयोगौ ।   
तदनन्यरसानतोषयेतां नरदेवान् उपहूतसन्निधातृन् ॥
</details>

<details><summary>मूलम्</summary>

प्रथितौ रणयज्ञयायजूकौ धनुराम्नायसमाहितप्रयोगौ ।   
तदनन्यरसानतोषयेतां नरदेवान् उपहूतसन्निधातृन् ॥
</details>


<details open><summary>विश्वास-प्रस्तुतिः</summary>

यदुसूर्यमवाप्य चैद्यचन्द्रः शनकैर्यत्र बभूव मन्दधामा ।   
गणना न बभूव कृष्णपक्षे हतभग्नादिविकल्पितेपि तस्मिन् ॥
</details>

<details><summary>मूलम्</summary>

यदुसूर्यमवाप्य चैद्यचन्द्रः शनकैर्यत्र बभूव मन्दधामा ।   
गणना न बभूव कृष्णपक्षे हतभग्नादिविकल्पितेपि तस्मिन् ॥
</details>


<details open><summary>विश्वास-प्रस्तुतिः</summary>

रभसभ्रमणेन हेतिराजो रणनीराजनमाचचार शौरेः।   
तममंसत सैनिकास्तदानीं द्विषदुत्पातमलातचक्ररूपम् ॥
</details>

<details><summary>मूलम्</summary>

रभसभ्रमणेन हेतिराजो रणनीराजनमाचचार शौरेः।   
तममंसत सैनिकास्तदानीं द्विषदुत्पातमलातचक्ररूपम् ॥
</details>


<details open><summary>विश्वास-प्रस्तुतिः</summary>

सुकृतेन पुराकृतेन चैद्यः प्रतिपन्नप्रकृतिः प्रशान्तवैरः।   
क्षणमद्भुतकृष्णरूपदर्शी शिथिलाकृष्टशिलीमुखोवतस्थे ॥
</details>

<details><summary>मूलम्</summary>

सुकृतेन पुराकृतेन चैद्यः प्रतिपन्नप्रकृतिः प्रशान्तवैरः।   
क्षणमद्भुतकृष्णरूपदर्शी शिथिलाकृष्टशिलीमुखोवतस्थे ॥
</details>


<details open><summary>विश्वास-प्रस्तुतिः</summary>

समयोदयसंभृतप्रसादः त्रिगुणग्रन्थिचिकित्सकः श्रितानाम् ।   
विलुलाव सुदर्शनेन कृष्णः शिशुपालस्य शिरः किरीटजुष्टम् ॥
</details>

<details><summary>मूलम्</summary>

समयोदयसंभृतप्रसादः त्रिगुणग्रन्थिचिकित्सकः श्रितानाम् ।   
विलुलाव सुदर्शनेन कृष्णः शिशुपालस्य शिरः किरीटजुष्टम् ॥
</details>


<details open><summary>विश्वास-प्रस्तुतिः</summary>

सह भृत्यगणैः समित्रवर्गे निहते चेदिपतौ निवृत्तखेदाः।   
अभितुष्टुवुरादरेण देवा नरदेवाश्च तमीढ्यमादिदेवम् ॥
</details>

<details><summary>मूलम्</summary>

सह भृत्यगणैः समित्रवर्गे निहते चेदिपतौ निवृत्तखेदाः।   
अभितुष्टुवुरादरेण देवा नरदेवाश्च तमीढ्यमादिदेवम् ॥
</details>


<details open><summary>विश्वास-प्रस्तुतिः</summary>

हरिणा निधनं तदीक्षणं च प्रयतामप्रतिबोधसंप्रयुक्तम् ।   
जगदद्भुतदिव्यभोगहेतुः प्रतिबोधो तु दुरत्यया विमुक्तिः॥
</details>

<details><summary>मूलम्</summary>

हरिणा निधनं तदीक्षणं च प्रयतामप्रतिबोधसंप्रयुक्तम् ।   
जगदद्भुतदिव्यभोगहेतुः प्रतिबोधो तु दुरत्यया विमुक्तिः॥
</details>


<details open><summary>विश्वास-प्रस्तुतिः</summary>

सहसा हरिचक्रसंप्रयोगक्षणसंप्राप्तविपाकया नियत्या ।   
अनघस्थितिमन्तिमामवस्थां स तदा संयमिनामवाप चैद्यः॥
</details>

<details><summary>मूलम्</summary>

सहसा हरिचक्रसंप्रयोगक्षणसंप्राप्तविपाकया नियत्या ।   
अनघस्थितिमन्तिमामवस्थां स तदा संयमिनामवाप चैद्यः॥
</details>


<details open><summary>विश्वास-प्रस्तुतिः</summary>

रभसेन रथाङ्गलूनकण्ठात् वपुषश्चेदिपतेरुदीयमानम् ।   
तपनायुतसन्निभप्रकाशं यदुवीरस्य तनुं विवेश तेजः॥
</details>

<details><summary>मूलम्</summary>

रभसेन रथाङ्गलूनकण्ठात् वपुषश्चेदिपतेरुदीयमानम् ।   
तपनायुतसन्निभप्रकाशं यदुवीरस्य तनुं विवेश तेजः॥
</details>


<details open><summary>विश्वास-प्रस्तुतिः</summary>

अवलोक्य तदद्भुतं महीयः क्षितिपालैरमरैस्सलोकपालैः।   
मुनिभिश्च मुहुः कृतावमर्शैरिदमित्थंत्वविनिश्चयो न लेभे ॥
</details>

<details><summary>मूलम्</summary>

अवलोक्य तदद्भुतं महीयः क्षितिपालैरमरैस्सलोकपालैः।   
मुनिभिश्च मुहुः कृतावमर्शैरिदमित्थंत्वविनिश्चयो न लेभे ॥
</details>


<details open><summary>विश्वास-प्रस्तुतिः</summary>

इति संभृतवीरसप्ततन्तुः कृतिना धर्मभुवा कृतानुयात्रः।   
विनिवर्त्य तमग्रजानुवर्ती परमेशः स्वपुरीं पुनः प्रतस्थे ॥
</details>

<details><summary>मूलम्</summary>

इति संभृतवीरसप्ततन्तुः कृतिना धर्मभुवा कृतानुयात्रः।   
विनिवर्त्य तमग्रजानुवर्ती परमेशः स्वपुरीं पुनः प्रतस्थे ॥
</details>

जगद्वन्द्यः प्राप्तो जलधिरशनामात्मनगरीं   
यथार्हं संसृष्टो यदुभिरखिलैरर्चितपदः।   
धरित्रीभारार्धव्यपनयनधर्मे धृतमतिः   
महिष्या रुक्मिण्या महितचरितः साधु मुमुदे ॥

