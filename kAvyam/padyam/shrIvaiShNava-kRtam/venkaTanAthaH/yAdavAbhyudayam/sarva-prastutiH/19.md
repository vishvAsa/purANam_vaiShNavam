+++
title = "19"

+++

<details open><summary>विश्वास-प्रस्तुतिः</summary>

नित्यप्रबुद्धमपि निर्मलया स्वदृष्ट्या निद्राणवत् दरनिमीलितनेत्रपद्मम्।   
प्राबोधिकीभिरुपसेदुरितीव वाग्भिः स्वाधीनमर्त्यतनयं श्रुतिवन्दिनस्तम् ॥
</details>

<details><summary>मूलम्</summary>

नित्यप्रबुद्धमपि निर्मलया स्वदृष्ट्या निद्राणवत् दरनिमीलितनेत्रपद्मम्।   
प्राबोधिकीभिरुपसेदुरितीव वाग्भिः स्वाधीनमर्त्यतनयं श्रुतिवन्दिनस्तम् ॥
</details>


<details open><summary>विश्वास-प्रस्तुतिः</summary>

यामिन्यपैति यदुनाथ विमुञ्च निद्रां उन्मेषमृच्छति तवोन्मिषितेन विश्वम् ।   
जातः स्वयं खलु जगद्धितमेव कर्तुं धर्मप्रवर्तनधिया धरणीतले त्वम् ॥
</details>

<details><summary>मूलम्</summary>

यामिन्यपैति यदुनाथ विमुञ्च निद्रां उन्मेषमृच्छति तवोन्मिषितेन विश्वम् ।   
जातः स्वयं खलु जगद्धितमेव कर्तुं धर्मप्रवर्तनधिया धरणीतले त्वम् ॥
</details>


<details open><summary>विश्वास-प्रस्तुतिः</summary>

अश्रान्तसन्ततिभिराभरणप्रकाशैः आरात्रिकं प्रमुखयन्त्य इवोपचारम्।   
इच्छन्ति ते प्रथमदृष्टिमनन्यलभ्यां पद्माननाः पदनिवेशनधन्यहस्ताः॥
</details>

<details><summary>मूलम्</summary>

अश्रान्तसन्ततिभिराभरणप्रकाशैः आरात्रिकं प्रमुखयन्त्य इवोपचारम्।   
इच्छन्ति ते प्रथमदृष्टिमनन्यलभ्यां पद्माननाः पदनिवेशनधन्यहस्ताः॥
</details>


<details open><summary>विश्वास-प्रस्तुतिः</summary>

वृद्धाः कथञ्चिदररं व्यतिभिद्य हैमं दौवारिकास्तव गृहीतसुजातवेत्राः।   
निर्गच्छतः प्रविशतश्च निशामयन्तो नाथ त्वदेकहृदया न भजन्ति तन्द्रीम् ॥
</details>

<details><summary>मूलम्</summary>

वृद्धाः कथञ्चिदररं व्यतिभिद्य हैमं दौवारिकास्तव गृहीतसुजातवेत्राः।   
निर्गच्छतः प्रविशतश्च निशामयन्तो नाथ त्वदेकहृदया न भजन्ति तन्द्रीम् ॥
</details>


<details open><summary>विश्वास-प्रस्तुतिः</summary>

विश्वैकतीर्थभजनेन विशुद्धिमन्तो निद्रोज्झिता निगमसीम्नि निशात्यये च ।   
वैतानिकान् विधिवशेन विहृत्य वह्नीन् पुण्याशयाः परिचरन्ति पुरोधसस्ते ॥
</details>

<details><summary>मूलम्</summary>

विश्वैकतीर्थभजनेन विशुद्धिमन्तो निद्रोज्झिता निगमसीम्नि निशात्यये च ।   
वैतानिकान् विधिवशेन विहृत्य वह्नीन् पुण्याशयाः परिचरन्ति पुरोधसस्ते ॥
</details>


<details open><summary>विश्वास-प्रस्तुतिः</summary>

निद्रावशेन निभृतेक्षणमुत्थितानां द्वित्राणि मन्थरपदान्यपगत्वरीणाम्।   
काले गृहीतमुचिते रशनाः कथंचित् मौनव्रतं जहति मुग्धवधूजनानाम् ॥
</details>

<details><summary>मूलम्</summary>

निद्रावशेन निभृतेक्षणमुत्थितानां द्वित्राणि मन्थरपदान्यपगत्वरीणाम्।   
काले गृहीतमुचिते रशनाः कथंचित् मौनव्रतं जहति मुग्धवधूजनानाम् ॥
</details>


<details open><summary>विश्वास-प्रस्तुतिः</summary>

सन्त्यज्यते तरलमौक्तिकजालदृश्यैः तारागणैस्त्रिदशवर्त्म तमालनीलम् ।   
पद्मापतेरमृतनिर्मथनावसाने दुग्धाम्बुराशिपृषतैरिव रूपमग्र्यम् ॥
</details>

<details><summary>मूलम्</summary>

सन्त्यज्यते तरलमौक्तिकजालदृश्यैः तारागणैस्त्रिदशवर्त्म तमालनीलम् ।   
पद्मापतेरमृतनिर्मथनावसाने दुग्धाम्बुराशिपृषतैरिव रूपमग्र्यम् ॥
</details>


<details open><summary>विश्वास-प्रस्तुतिः</summary>

नाथ स्फुरन्त्युपयति द्युमणिप्रकाशे न ज्योतिरिङ्गणगणा न च तारकाद्याः।   
तेजस्विनोपि तमसैव समृद्धिमन्तः त्वत्सन्निधौ मुषितभास इव त्वदन्ये ॥
</details>

<details><summary>मूलम्</summary>

नाथ स्फुरन्त्युपयति द्युमणिप्रकाशे न ज्योतिरिङ्गणगणा न च तारकाद्याः।   
तेजस्विनोपि तमसैव समृद्धिमन्तः त्वत्सन्निधौ मुषितभास इव त्वदन्ये ॥
</details>


<details open><summary>विश्वास-प्रस्तुतिः</summary>

आनर्तितान् सललितं दिवसावसाने वाचालरत्नवलयैर्निजहस्ततालैः।   
निद्रालसान् मृगदृशो गृहनीलकण्ठान् आवासयष्टिशिखरादवरोहयन्ति॥
</details>

<details><summary>मूलम्</summary>

आनर्तितान् सललितं दिवसावसाने वाचालरत्नवलयैर्निजहस्ततालैः।   
निद्रालसान् मृगदृशो गृहनीलकण्ठान् आवासयष्टिशिखरादवरोहयन्ति॥
</details>


<details open><summary>विश्वास-प्रस्तुतिः</summary>

नृत्यन्त्युदीरितघनस्तनितामकाण्डे नेदीयसीं तव निशम्य विभातनान्दीम् ।   
चित्रातपत्रपरिमण्डलचारुबर्हाः शृङ्गारयोनिशरपत्ररुचो मयूराः॥
</details>

<details><summary>मूलम्</summary>

नृत्यन्त्युदीरितघनस्तनितामकाण्डे नेदीयसीं तव निशम्य विभातनान्दीम् ।   
चित्रातपत्रपरिमण्डलचारुबर्हाः शृङ्गारयोनिशरपत्ररुचो मयूराः॥
</details>


<details open><summary>विश्वास-प्रस्तुतिः</summary>

निर्गत्य चित्रगरुतो निलयान्तरेभ्यः तारस्वनास्तरुणविद्रुमताम्रचूडाः।   
रत्नाङ्कणेषु रमणीभिरवेक्ष्यमाणाः क्रीडारणं विदधते कृकवाकुवर्याः॥
</details>

<details><summary>मूलम्</summary>

निर्गत्य चित्रगरुतो निलयान्तरेभ्यः तारस्वनास्तरुणविद्रुमताम्रचूडाः।   
रत्नाङ्कणेषु रमणीभिरवेक्ष्यमाणाः क्रीडारणं विदधते कृकवाकुवर्याः॥
</details>


<details open><summary>विश्वास-प्रस्तुतिः</summary>

प्राप्तास्तुलां हरातकोमलबाह्यपत्रैः किञ्चित्परिस्फुरितशोणमुखैः सरोजैः।   
वामभ्रुवां वलयपङ्क्तिषु सञ्चरन्त्यो मञ्जु क्वणन्ति मणिपञ्चरशारिकास्ते॥
</details>

<details><summary>मूलम्</summary>

प्राप्तास्तुलां हरातकोमलबाह्यपत्रैः किञ्चित्परिस्फुरितशोणमुखैः सरोजैः।   
वामभ्रुवां वलयपङ्क्तिषु सञ्चरन्त्यो मञ्जु क्वणन्ति मणिपञ्चरशारिकास्ते॥
</details>


<details open><summary>विश्वास-प्रस्तुतिः</summary>

प्रत्यक्षिते तमसि यास्यति विप्रकर्षं सञ्छन्नभानुमति सम्प्रति जीवलोके ।   
गङ्गायमानसलिलं निजरश्मियोगात् सिष्णासयेव सितभानुरुपैति सिन्धुम् ॥
</details>

<details><summary>मूलम्</summary>

प्रत्यक्षिते तमसि यास्यति विप्रकर्षं सञ्छन्नभानुमति सम्प्रति जीवलोके ।   
गङ्गायमानसलिलं निजरश्मियोगात् सिष्णासयेव सितभानुरुपैति सिन्धुम् ॥
</details>


<details open><summary>विश्वास-प्रस्तुतिः</summary>

प्रत्यूषघर्मसमयेन समग्रधाम्ना शोषं व्रजत्यमृतरश्मिमयूखपूरे ।   
अह्माय कैश्चिदभिघातमवाप्नुवत्यस्ताराः प्रयान्ति विलयं तनुबुद्बुदाभाः॥
</details>

<details><summary>मूलम्</summary>

प्रत्यूषघर्मसमयेन समग्रधाम्ना शोषं व्रजत्यमृतरश्मिमयूखपूरे ।   
अह्माय कैश्चिदभिघातमवाप्नुवत्यस्ताराः प्रयान्ति विलयं तनुबुद्बुदाभाः॥
</details>


<details open><summary>विश्वास-प्रस्तुतिः</summary>

पत्यस्त्विषां प्रजहतः प्रथमाब्धितल्पं सन्ध्यासरोरुहदृशः प्रथमोत्थितायाः।   
सीमन्तिते तिमिरकुन्तलमध्यभागे सिन्दूरराजिरिव भाति मयूखरेखा ॥
</details>

<details><summary>मूलम्</summary>

पत्यस्त्विषां प्रजहतः प्रथमाब्धितल्पं सन्ध्यासरोरुहदृशः प्रथमोत्थितायाः।   
सीमन्तिते तिमिरकुन्तलमध्यभागे सिन्दूरराजिरिव भाति मयूखरेखा ॥
</details>


<details open><summary>विश्वास-प्रस्तुतिः</summary>

ज्योत्स्नापदेशमवधूय सितोत्तरीयं स्तोकावशेषितसदाभरणप्रबन्धा।   
अङ्गीकरोत्यरुणभावितमङ्गरागं प्राची दिशा दिनपतिं परिभोक्तुकामा ॥
</details>

<details><summary>मूलम्</summary>

ज्योत्स्नापदेशमवधूय सितोत्तरीयं स्तोकावशेषितसदाभरणप्रबन्धा।   
अङ्गीकरोत्यरुणभावितमङ्गरागं प्राची दिशा दिनपतिं परिभोक्तुकामा ॥
</details>


<details open><summary>विश्वास-प्रस्तुतिः</summary>

निर्णिज्य सम्प्रति निशाङ्गनिवेशलग्नं कालेयपङ्कमिव सन्तमसं कलङ्कम्।   
क्षोणीभृतामरुणदीधितयोनुरक्ताः पादान् अलक्तकरसैरिव रञ्जयन्ति ॥
</details>

<details><summary>मूलम्</summary>

निर्णिज्य सम्प्रति निशाङ्गनिवेशलग्नं कालेयपङ्कमिव सन्तमसं कलङ्कम्।   
क्षोणीभृतामरुणदीधितयोनुरक्ताः पादान् अलक्तकरसैरिव रञ्जयन्ति ॥
</details>


<details open><summary>विश्वास-प्रस्तुतिः</summary>

प्रादुर्भविष्यति चराचरजन्तुवर्गे प्राप्तारुणेन विधुना तमसा च वेला ।   
आभाति भावितपरस्परलेशयोगा मायाविपक्तिरिव लोहितशुक्लकृष्णा ॥
</details>

<details><summary>मूलम्</summary>

प्रादुर्भविष्यति चराचरजन्तुवर्गे प्राप्तारुणेन विधुना तमसा च वेला ।   
आभाति भावितपरस्परलेशयोगा मायाविपक्तिरिव लोहितशुक्लकृष्णा ॥
</details>


<details open><summary>विश्वास-प्रस्तुतिः</summary>

उन्निद्रपद्मनयनः सुभगोत्पलाभः सम्भावितो मुनिगणैरुपपन्नबोधैः।   
रागोत्तरां श्रियमवाप्य रथाङ्गशोभी जातः स एष समयो जगदेकसेव्यः॥
</details>

<details><summary>मूलम्</summary>

उन्निद्रपद्मनयनः सुभगोत्पलाभः सम्भावितो मुनिगणैरुपपन्नबोधैः।   
रागोत्तरां श्रियमवाप्य रथाङ्गशोभी जातः स एष समयो जगदेकसेव्यः॥
</details>


<details open><summary>विश्वास-प्रस्तुतिः</summary>

नीतः श्रमं निहतरात्रिवरूथिनीकः चन्द्रातपत्रविनिपातविलुप्तभूमा ।   
प्रत्यूषवैरिविभवेन पराहतात्मा कालप्रतीक्ष इव गच्छति कामवीरः।
</details>

<details><summary>मूलम्</summary>

नीतः श्रमं निहतरात्रिवरूथिनीकः चन्द्रातपत्रविनिपातविलुप्तभूमा ।   
प्रत्यूषवैरिविभवेन पराहतात्मा कालप्रतीक्ष इव गच्छति कामवीरः।
</details>

<details open><summary>विश्वास-प्रस्तुतिः</summary>

योसौ जनस्य दिशतीव सुधानिधानं जातध्वनिः श्रुतिषु जागरदुन्दुभिस्ते।   
मन्ये स एव मदनस्य निशाचरस्य स्वच्छन्दसौप्तिकनिवृत्तिमभिव्यनक्ति ॥
</details>

<details><summary>मूलम्</summary>

योसौ जनस्य दिशतीव सुधानिधानं जातध्वनिः श्रुतिषु जागरदुन्दुभिस्ते।   
मन्ये स एव मदनस्य निशाचरस्य स्वच्छन्दसौप्तिकनिवृत्तिमभिव्यनक्ति ॥
</details>


<details open><summary>विश्वास-प्रस्तुतिः</summary>

अन्तर्बहिश्च तमसा परिमुच्यमाने जागर्यया जगति सम्प्रति दीप्यमाने ।   
पञ्चायुधश्चिरपरिश्रमशान्तिमिच्छन् निद्रामुपैति हृदयेषु नितम्बिनीनाम् ॥
</details>

<details><summary>मूलम्</summary>

अन्तर्बहिश्च तमसा परिमुच्यमाने जागर्यया जगति सम्प्रति दीप्यमाने ।   
पञ्चायुधश्चिरपरिश्रमशान्तिमिच्छन् निद्रामुपैति हृदयेषु नितम्बिनीनाम् ॥
</details>


<details open><summary>विश्वास-प्रस्तुतिः</summary>

अग्रे भवन् गुरुरिव स्वयमानकानां आदिष्टसम्पदिव कन्धरया तवैषः।   
व्यक्तप्लुतेन निनदेन विशुद्धवर्णः प्रस्तौति नाथ निगमान् प्रतिबोधशङ्खः॥
</details>

<details><summary>मूलम्</summary>

अग्रे भवन् गुरुरिव स्वयमानकानां आदिष्टसम्पदिव कन्धरया तवैषः।   
व्यक्तप्लुतेन निनदेन विशुद्धवर्णः प्रस्तौति नाथ निगमान् प्रतिबोधशङ्खः॥
</details>


<details open><summary>विश्वास-प्रस्तुतिः</summary>

मुग्धाः स्वमुष्टिपरिमेयमनोज्ञमध्याः पर्यायचापलतिका इव पञ्चबाणः।   
प्रास्थानिकप्रणयदुर्विनयोपशान्त्यै प्रत्यक्षयन् प्रतिनिवर्तयतीव यूनः॥
</details>

<details><summary>मूलम्</summary>

मुग्धाः स्वमुष्टिपरिमेयमनोज्ञमध्याः पर्यायचापलतिका इव पञ्चबाणः।   
प्रास्थानिकप्रणयदुर्विनयोपशान्त्यै प्रत्यक्षयन् प्रतिनिवर्तयतीव यूनः॥
</details>


<details open><summary>विश्वास-प्रस्तुतिः</summary>

अन्तश्चकासदसितोत्पलमङ्कयोगात् भासोन्मदेव परिमीलिततारकार्धा ।   
निष्पीतकान्तिमकरन्दरसं प्रतीच्यां नीहारभानुचषकं निदधाति सन्ध्या ॥
</details>

<details><summary>मूलम्</summary>

अन्तश्चकासदसितोत्पलमङ्कयोगात् भासोन्मदेव परिमीलिततारकार्धा ।   
निष्पीतकान्तिमकरन्दरसं प्रतीच्यां नीहारभानुचषकं निदधाति सन्ध्या ॥
</details>


<details open><summary>विश्वास-प्रस्तुतिः</summary>

दृष्ट्वा निमीलितवतीं नियतिप्रभावात् आत्मप्रियां कुमदिनीमवधूतधामा ।   
च्योतत्तुषारनयनोदकबिन्दुरिन्दुः प्रस्थानमिच्छति महत् प्रतिपन्नदैन्यः॥
</details>

<details><summary>मूलम्</summary>

दृष्ट्वा निमीलितवतीं नियतिप्रभावात् आत्मप्रियां कुमदिनीमवधूतधामा ।   
च्योतत्तुषारनयनोदकबिन्दुरिन्दुः प्रस्थानमिच्छति महत् प्रतिपन्नदैन्यः॥
</details>


<details open><summary>विश्वास-प्रस्तुतिः</summary>

भोक्तुं दिवं निजवियोगविलुप्तदीप्तिं प्रागेव तीव्ररुचिना प्रहितेव सन्ध्या।   
मालिन्ययोगमपनीय करावमर्शैः प्रायो यथार्हमनुलिम्पति कुङकुमेन ॥
</details>

<details><summary>मूलम्</summary>

भोक्तुं दिवं निजवियोगविलुप्तदीप्तिं प्रागेव तीव्ररुचिना प्रहितेव सन्ध्या।   
मालिन्ययोगमपनीय करावमर्शैः प्रायो यथार्हमनुलिम्पति कुङकुमेन ॥
</details>


<details open><summary>विश्वास-प्रस्तुतिः</summary>

अर्धेन पाटलमनूरुकरानुषङ्गात् अर्धान्तरेण मणिमेचकमन्तरिक्षम् ।   
अस्पृष्टतापमधिरोहति निस्तमस्कं संवीतपीतवसनेन तुलां त्वयैव ॥
</details>

<details><summary>मूलम्</summary>

अर्धेन पाटलमनूरुकरानुषङ्गात् अर्धान्तरेण मणिमेचकमन्तरिक्षम् ।   
अस्पृष्टतापमधिरोहति निस्तमस्कं संवीतपीतवसनेन तुलां त्वयैव ॥
</details>


<details open><summary>विश्वास-प्रस्तुतिः</summary>

पद्मापदाम्बुरुहयावकपिङ्गभासा भासा नितान्तमुदयान्तरितस्य भानोः।   
आरज्यते गगनमद्य जगत्प्रसूतेः नाभीसरोरुहभुवा रजसेव गात्रम् ॥
</details>

<details><summary>मूलम्</summary>

पद्मापदाम्बुरुहयावकपिङ्गभासा भासा नितान्तमुदयान्तरितस्य भानोः।   
आरज्यते गगनमद्य जगत्प्रसूतेः नाभीसरोरुहभुवा रजसेव गात्रम् ॥
</details>


<details open><summary>विश्वास-प्रस्तुतिः</summary>

दग्धुं तमो दनुजबृन्दमिवाम्बुराशेः उत्तस्थुषो मधुरिपोरिव तिग्मधाम्नः।   
उन्मेषिणी सुमनसामुदिता पुरस्तात् चक्रप्रभामनुकरोति मरीचिमाला ॥
</details>

<details><summary>मूलम्</summary>

दग्धुं तमो दनुजबृन्दमिवाम्बुराशेः उत्तस्थुषो मधुरिपोरिव तिग्मधाम्नः।   
उन्मेषिणी सुमनसामुदिता पुरस्तात् चक्रप्रभामनुकरोति मरीचिमाला ॥
</details>


<details open><summary>विश्वास-प्रस्तुतिः</summary>

दृष्टिद्वयं नियतकालमिदं प्रजानां एका निमीलति तयोरितराप्यलक्ष्या ।   
तत्तादृशोस्तव दृशोर्युगपत्प्रबोघात् आलोकयोगमनघं भजतां त्रिलोकी ॥
</details>

<details><summary>मूलम्</summary>

दृष्टिद्वयं नियतकालमिदं प्रजानां एका निमीलति तयोरितराप्यलक्ष्या ।   
तत्तादृशोस्तव दृशोर्युगपत्प्रबोघात् आलोकयोगमनघं भजतां त्रिलोकी ॥
</details>


<details open><summary>विश्वास-प्रस्तुतिः</summary>

प्राचीनशेलविषये प्रचुरांशुरेखां सन्ध्यादशामरुणरागधृतावसिक्ताम् ।   
कालो निधाय सृजतीव शनैस्तदन्ते तिग्मद्युतिं त्रिभुवनैकमहाप्रदीपम् ॥
</details>

<details><summary>मूलम्</summary>

प्राचीनशेलविषये प्रचुरांशुरेखां सन्ध्यादशामरुणरागधृतावसिक्ताम् ।   
कालो निधाय सृजतीव शनैस्तदन्ते तिग्मद्युतिं त्रिभुवनैकमहाप्रदीपम् ॥
</details>


<details open><summary>विश्वास-प्रस्तुतिः</summary>

पर्याप्तरश्मिनिकरेण सुवृत्तभूम्ना सूर्येन्दुबिम्बयुगलेन समस्थितेन ।   
आभाति कालवणिजा परिकल्प्यमाना नक्तंदिवक्षणतुलेन नभस्थलश्रीः॥
</details>

<details><summary>मूलम्</summary>

पर्याप्तरश्मिनिकरेण सुवृत्तभूम्ना सूर्येन्दुबिम्बयुगलेन समस्थितेन ।   
आभाति कालवणिजा परिकल्प्यमाना नक्तंदिवक्षणतुलेन नभस्थलश्रीः॥
</details>


<details open><summary>विश्वास-प्रस्तुतिः</summary>

नैशं तमः क्षिपति नन्दितचक्रवाके पद्मान् प्रबोधयति भावितमित्रभावे।   
दृष्टिं प्रसादयति दर्शितसत्पथेस्मिन् दोषोल्बणा कुमुदिनी बहुमानशून्या ॥
</details>

<details><summary>मूलम्</summary>

नैशं तमः क्षिपति नन्दितचक्रवाके पद्मान् प्रबोधयति भावितमित्रभावे।   
दृष्टिं प्रसादयति दर्शितसत्पथेस्मिन् दोषोल्बणा कुमुदिनी बहुमानशून्या ॥
</details>


<details open><summary>विश्वास-प्रस्तुतिः</summary>

पादस्पृशां दिशति भूमिभृतां प्रकाशं सत्त्वं समेधयति सद्भिरुदीरितार्घ्यः।   
तेजोगणानपि तिरस्कुरुते स्वदीप्त्या चक्रप्रियस्त्वमिव सम्प्रति चण्डभानुः॥
</details>

<details><summary>मूलम्</summary>

पादस्पृशां दिशति भूमिभृतां प्रकाशं सत्त्वं समेधयति सद्भिरुदीरितार्घ्यः।   
तेजोगणानपि तिरस्कुरुते स्वदीप्त्या चक्रप्रियस्त्वमिव सम्प्रति चण्डभानुः॥
</details>


<details open><summary>विश्वास-प्रस्तुतिः</summary>

आजानपाण्डरतनुः परभागमृच्छन् नीलाम्बरद्युदिमुषा निजलाञ्छनेन ।   
स्फीताकृतिः परिगतो मदरागलक्ष्म्या वीर त्वदग्रज इवैष विभाति चन्द्रः॥
</details>

<details><summary>मूलम्</summary>

आजानपाण्डरतनुः परभागमृच्छन् नीलाम्बरद्युदिमुषा निजलाञ्छनेन ।   
स्फीताकृतिः परिगतो मदरागलक्ष्म्या वीर त्वदग्रज इवैष विभाति चन्द्रः॥
</details>


<details open><summary>विश्वास-प्रस्तुतिः</summary>

सन्ध्योपरागसमयं प्रतिलभ्य पुण्यं स्नातुं निशा गगनसौधतलावतीर्णा ।   
आरक्तरूपमवलम्बयता कराग्रं पत्या सह प्रविशतीव परं समुद्रम् ॥
</details>

<details><summary>मूलम्</summary>

सन्ध्योपरागसमयं प्रतिलभ्य पुण्यं स्नातुं निशा गगनसौधतलावतीर्णा ।   
आरक्तरूपमवलम्बयता कराग्रं पत्या सह प्रविशतीव परं समुद्रम् ॥
</details>


<details open><summary>विश्वास-प्रस्तुतिः</summary>

देव त्वयीव दिवसागमजागरूके संरक्तविश्वमुदयं सवितर्युपेते ।   
अस्तं शनैरभिपतन् भजते मृगाङ्कः त्वद्वैरिवारवनितावदनेन्द्ववस्थाम् ॥
</details>

<details><summary>मूलम्</summary>

देव त्वयीव दिवसागमजागरूके संरक्तविश्वमुदयं सवितर्युपेते ।   
अस्तं शनैरभिपतन् भजते मृगाङ्कः त्वद्वैरिवारवनितावदनेन्द्ववस्थाम् ॥
</details>


<details open><summary>विश्वास-प्रस्तुतिः</summary>

राजास्तमेति सुहृदा मदनेन सार्धं दीनाकृतिः कुमुदिनी दृढबद्धकोशा ।   
वैरी समेति विषमाश्व इतीव भीता छायाच्छलेन भजते गगनं त्रियामा॥
</details>

<details><summary>मूलम्</summary>

राजास्तमेति सुहृदा मदनेन सार्धं दीनाकृतिः कुमुदिनी दृढबद्धकोशा ।   
वैरी समेति विषमाश्व इतीव भीता छायाच्छलेन भजते गगनं त्रियामा॥
</details>

आमृश्य रात्रिमरुणोदयजातपुष्पां प्राप्तानुताप इव सत्पथलङ्घनेन   
ज्योत्स्नांशुकं द्विजपतिः परिधाय नूनं व्रीडानतो विशति वारिनिधिं विवर्णः॥


<details open><summary>विश्वास-प्रस्तुतिः</summary>

अभ्येति भानुरुदयाद्रिमसह्यतेजाः स्थातुं स एष समयो न ममेति पश्यन् ।   
प्रायः समाश्रयति पाशभृताभिगुप्तं तारापतिश्चरमसागरतोयदुर्गम् ॥
</details>

<details><summary>मूलम्</summary>

अभ्येति भानुरुदयाद्रिमसह्यतेजाः स्थातुं स एष समयो न ममेति पश्यन् ।   
प्रायः समाश्रयति पाशभृताभिगुप्तं तारापतिश्चरमसागरतोयदुर्गम् ॥
</details>


<details open><summary>विश्वास-प्रस्तुतिः</summary>

मूले मनाग् भवति मुञ्चति पूर्वभागं शैथिल्यमृच्छति तमालरुचिस्त्रियामा ।   
आकृष्यते चरमशैलवने विहर्तुं सीरायुधेन यमुनेव सुधांशुनेयम् ॥
</details>

<details><summary>मूलम्</summary>

मूले मनाग् भवति मुञ्चति पूर्वभागं शैथिल्यमृच्छति तमालरुचिस्त्रियामा ।   
आकृष्यते चरमशैलवने विहर्तुं सीरायुधेन यमुनेव सुधांशुनेयम् ॥
</details>


<details open><summary>विश्वास-प्रस्तुतिः</summary>

प्रस्थानकालभजनात् परितोषितेन ज्योत्स्नात्मिकां हरिवधूसहजेन दत्ताम् ।   
प्रायेण नाकवनितानखदीप्तिलघ्वीं शेषापटीं चरमभूभृदसौ बिभर्ति ॥
</details>

<details><summary>मूलम्</summary>

प्रस्थानकालभजनात् परितोषितेन ज्योत्स्नात्मिकां हरिवधूसहजेन दत्ताम् ।   
प्रायेण नाकवनितानखदीप्तिलघ्वीं शेषापटीं चरमभूभृदसौ बिभर्ति ॥
</details>


<details open><summary>विश्वास-प्रस्तुतिः</summary>

सूक्ष्माभिरामनिजदीधितिसूत्रलम्बी पर्यन्तलग्नतिमिरालकदर्शनीयः।   
सिन्दूररञ्जित इवैष विभातलक्ष्म्याः सीमन्तमौक्तिकमणिः प्रतिभाति चन्द्रः॥
</details>

<details><summary>मूलम्</summary>

सूक्ष्माभिरामनिजदीधितिसूत्रलम्बी पर्यन्तलग्नतिमिरालकदर्शनीयः।   
सिन्दूररञ्जित इवैष विभातलक्ष्म्याः सीमन्तमौक्तिकमणिः प्रतिभाति चन्द्रः॥
</details>


<details open><summary>विश्वास-प्रस्तुतिः</summary>

प्रालेयरूषितमिदं प्रथमेतराब्धौ मग्नैकदेशमनुयाति मृगाङ्कबिम्बम् ।   
मानच्छिदां मकरकेतनसायकानां शाणोपलं चिरनिघर्षणकर्शितार्धम् ॥
</details>

<details><summary>मूलम्</summary>

प्रालेयरूषितमिदं प्रथमेतराब्धौ मग्नैकदेशमनुयाति मृगाङ्कबिम्बम् ।   
मानच्छिदां मकरकेतनसायकानां शाणोपलं चिरनिघर्षणकर्शितार्धम् ॥
</details>


<details open><summary>विश्वास-प्रस्तुतिः</summary>

आदौ वराभमुदितं शरपाण्डु मध्ये पश्चान्मधूकपरिधूसरमिन्दुबिम्बम् ।   
सम्पद्यते पुनरदृश्यतमामवस्थां कालार्पितं करजचिह्नमिव क्षपायाः॥
</details>

<details><summary>मूलम्</summary>

आदौ वराभमुदितं शरपाण्डु मध्ये पश्चान्मधूकपरिधूसरमिन्दुबिम्बम् ।   
सम्पद्यते पुनरदृश्यतमामवस्थां कालार्पितं करजचिह्नमिव क्षपायाः॥
</details>


<details open><summary>विश्वास-प्रस्तुतिः</summary>

नैशं तमिस्रमरुणेन विलुप्तसारं निश्शेषयन् अयमुदेति मयूखमाली ।   
सत्सेवनेन पुरतो मुषितैकदेशं विद्यावतां वृजिनराशिमिवान्तरात्मा ॥
</details>

<details><summary>मूलम्</summary>

नैशं तमिस्रमरुणेन विलुप्तसारं निश्शेषयन् अयमुदेति मयूखमाली ।   
सत्सेवनेन पुरतो मुषितैकदेशं विद्यावतां वृजिनराशिमिवान्तरात्मा ॥
</details>


<details open><summary>विश्वास-प्रस्तुतिः</summary>

उद्गच्छता पुरुषकेसरिणेव पूष्णा काले तमो विदलितं करजैः प्रवालैः।   
गाढं हिरण्यकशिपोरिव गात्रमन्यत् सन्ध्याच्छलेन रुधिरं क्षरतीव सान्द्रम् ॥
</details>

<details><summary>मूलम्</summary>

उद्गच्छता पुरुषकेसरिणेव पूष्णा काले तमो विदलितं करजैः प्रवालैः।   
गाढं हिरण्यकशिपोरिव गात्रमन्यत् सन्ध्याच्छलेन रुधिरं क्षरतीव सान्द्रम् ॥
</details>


<details open><summary>विश्वास-प्रस्तुतिः</summary>

प्राप्तोदयस्य तपनस्य तवेव धाम्ना क्षिप्तो गुहान्तरनिरुद्ध इवान्तकारः।   
विश्वावलोकननिरोधवियातवृत्तेः अत्याहितस्य परिपाकमिवैष भुङ्क्ते ॥
</details>

<details><summary>मूलम्</summary>

प्राप्तोदयस्य तपनस्य तवेव धाम्ना क्षिप्तो गुहान्तरनिरुद्ध इवान्तकारः।   
विश्वावलोकननिरोधवियातवृत्तेः अत्याहितस्य परिपाकमिवैष भुङ्क्ते ॥
</details>

मग्ना चिरं महति सन्तमसाम्बुराशौ दंष्ट्राभिरामरुचिना दिवसागमेन   
उत्क्षिप्यते दनुजशोणितलोहितेन प्रायो वराहवपुषा विभुनेव भूमिः॥


<details open><summary>विश्वास-प्रस्तुतिः</summary>

निद्रामपास्य तमसा च दृशो निरोधं प्रत्यङ्मुखं प्रथमतः प्रथयन् प्रकाशम् ।   
निःश्रेयसप्रतिपदेन निजेन धाम्ना विश्वं समाधिरिव दर्शयते विवस्वान्॥
</details>

<details><summary>मूलम्</summary>

निद्रामपास्य तमसा च दृशो निरोधं प्रत्यङ्मुखं प्रथमतः प्रथयन् प्रकाशम् ।   
निःश्रेयसप्रतिपदेन निजेन धाम्ना विश्वं समाधिरिव दर्शयते विवस्वान्॥
</details>

आशापरीतमविवेकमिवान्धकारं शङ्काशतास्पदमलक्षितसर्वतत्त्वम् ॥

   
निर्धूय सम्प्रति निशामिव बाह्यविद्यां तत्त्वावसाय इव भाति विभातकालः॥


<details open><summary>विश्वास-प्रस्तुतिः</summary>

निर्विश्य चन्द्रसितपद्मरसं निशात्मा लोलम्बजातिरभितो लुलितान्यपुष्पा ।   
त्वद्वक्त्रचन्द्रनिरपायरसान् इदानीं पद्मान् उपैति परितोषितराजहंसान् ॥
</details>

<details><summary>मूलम्</summary>

निर्विश्य चन्द्रसितपद्मरसं निशात्मा लोलम्बजातिरभितो लुलितान्यपुष्पा ।   
त्वद्वक्त्रचन्द्रनिरपायरसान् इदानीं पद्मान् उपैति परितोषितराजहंसान् ॥
</details>


<details open><summary>विश्वास-प्रस्तुतिः</summary>

नात्यन्ततः कुमुदिनी प्रतिपन्ननिद्रा नातीव बोधमुपयाति सरोजिनी च ।   
एतेन नूनमनयोरविशेषदृश्या नाथानुवृत्तिनियतेन भवत्यवस्था ॥
</details>

<details><summary>मूलम्</summary>

नात्यन्ततः कुमुदिनी प्रतिपन्ननिद्रा नातीव बोधमुपयाति सरोजिनी च ।   
एतेन नूनमनयोरविशेषदृश्या नाथानुवृत्तिनियतेन भवत्यवस्था ॥
</details>


<details open><summary>विश्वास-प्रस्तुतिः</summary>

पर्यस्यता सुरभि पद्मपरागजालं पक्षानिलेन परिधूननसम्भवेन ।   
संधुक्षयन्ति मकरध्वजहव्यवाहं शान्तं पुनः पुनरमी सरसीषु हंसाः॥
</details>

<details><summary>मूलम्</summary>

पर्यस्यता सुरभि पद्मपरागजालं पक्षानिलेन परिधूननसम्भवेन ।   
संधुक्षयन्ति मकरध्वजहव्यवाहं शान्तं पुनः पुनरमी सरसीषु हंसाः॥
</details>

कालोत्थिताः स्थितिभृतो गुणयन्त्रितत्वात् दानोदकार्द्रकरपुष्करदर्शनीयाः॥

   
सम्भावयन्त्यभिमुखाः समयोपयातान् भृङ्गान् वनीपकजनानिव वारणेन्द्राः॥


<details open><summary>विश्वास-प्रस्तुतिः</summary>

गञ्जामुपेत्य मदकुञ्जरगण्डपालिं मत्तान् समीक्ष्य मधुपान् परिघूर्णमानान् ।   
शुद्धानि हन्त कुमुदानि तमस्यपेते भूयस्तदन्वयभयादिव संकुचन्ति ॥
</details>

<details><summary>मूलम्</summary>

गञ्जामुपेत्य मदकुञ्जरगण्डपालिं मत्तान् समीक्ष्य मधुपान् परिघूर्णमानान् ।   
शुद्धानि हन्त कुमुदानि तमस्यपेते भूयस्तदन्वयभयादिव संकुचन्ति ॥
</details>


<details open><summary>विश्वास-प्रस्तुतिः</summary>

सत्त्वक्क्षमाधिकतया शयिताः पृथिव्यां निद्रामयीं व्यपगमय्य निजामविद्याम् ।   
निस्सङ्गवृत्तिनियताः स्थिरसंयमार्हाः मुञ्चन्ति सम्प्रति मदं मुदिता गजेन्द्राः॥
</details>

<details><summary>मूलम्</summary>

सत्त्वक्क्षमाधिकतया शयिताः पृथिव्यां निद्रामयीं व्यपगमय्य निजामविद्याम् ।   
निस्सङ्गवृत्तिनियताः स्थिरसंयमार्हाः मुञ्चन्ति सम्प्रति मदं मुदिता गजेन्द्राः॥
</details>


<details open><summary>विश्वास-प्रस्तुतिः</summary>

सैन्यादयस्तव हयाः समये प्रबुद्धाः चत्वार एव निगमास्तव मूर्तिमन्तः।   
आवर्तयन्त्यतनुहेषितवीचिभेदैः वैरात्रिकं वटुभिरध्ययनं प्रवृत्तम् ॥
</details>

<details><summary>मूलम्</summary>

सैन्यादयस्तव हयाः समये प्रबुद्धाः चत्वार एव निगमास्तव मूर्तिमन्तः।   
आवर्तयन्त्यतनुहेषितवीचिभेदैः वैरात्रिकं वटुभिरध्ययनं प्रवृत्तम् ॥
</details>


<details open><summary>विश्वास-प्रस्तुतिः</summary>

आयोधने विहरणेप्यवधानवन्तः प्राज्यैः परिच्छदपरिष्करणोपचारैः।   
संयोजयन्ति रथयोगविदः शताङ्गं तार्क्ष्यं द्वितीयमिव सारथयस्त्वदीयम् ॥
</details>

<details><summary>मूलम्</summary>

आयोधने विहरणेप्यवधानवन्तः प्राज्यैः परिच्छदपरिष्करणोपचारैः।   
संयोजयन्ति रथयोगविदः शताङ्गं तार्क्ष्यं द्वितीयमिव सारथयस्त्वदीयम् ॥
</details>


<details open><summary>विश्वास-प्रस्तुतिः</summary>

निद्रावशेषविगमेपि मदानुषङ्गात् मन्दं दृशौ मुकुलयन्ति मदावलेन्द्राः।   
एषामनूरुकिरणैररुणीकृतानां सप्तस्रुतां भवति सान्ध्यपयोदलक्ष्मीः॥
</details>

<details><summary>मूलम्</summary>

निद्रावशेषविगमेपि मदानुषङ्गात् मन्दं दृशौ मुकुलयन्ति मदावलेन्द्राः।   
एषामनूरुकिरणैररुणीकृतानां सप्तस्रुतां भवति सान्ध्यपयोदलक्ष्मीः॥
</details>


<details open><summary>विश्वास-प्रस्तुतिः</summary>

आकृष्य दूरमवरोधगृहादमुष्मात् स्वाभाविकं वदनमारुतसौरभं ते ।   
अम्भोरुहां गुणमपत्रपयन् समीरो मन्दं परिभ्रमति मन्दिरदीर्घिकासु ॥
</details>

<details><summary>मूलम्</summary>

आकृष्य दूरमवरोधगृहादमुष्मात् स्वाभाविकं वदनमारुतसौरभं ते ।   
अम्भोरुहां गुणमपत्रपयन् समीरो मन्दं परिभ्रमति मन्दिरदीर्घिकासु ॥
</details>


<details open><summary>विश्वास-प्रस्तुतिः</summary>

आघूर्णितानि मृदुना पवनेन पद्मान्यावेदयन्ति मदलेशमयीमवस्थाम् ।   
निर्गच्छतां तव च वारवधूजनानां निद्रावशेषकलुषाणि विलोचनानि ॥
</details>

<details><summary>मूलम्</summary>

आघूर्णितानि मृदुना पवनेन पद्मान्यावेदयन्ति मदलेशमयीमवस्थाम् ।   
निर्गच्छतां तव च वारवधूजनानां निद्रावशेषकलुषाणि विलोचनानि ॥
</details>


<details open><summary>विश्वास-प्रस्तुतिः</summary>

रेणूत्कराः सरसिजोत्पलकैरवाणां कुर्वन्त्यनूरुतिमिरेन्दुरुचिप्रकाशाः।   
प्रायः समुद्रतरुणीपरिकर्मभूतां चर्चां नवीनघुसृणागुरुचन्दनानांम् ॥
</details>

<details><summary>मूलम्</summary>

रेणूत्कराः सरसिजोत्पलकैरवाणां कुर्वन्त्यनूरुतिमिरेन्दुरुचिप्रकाशाः।   
प्रायः समुद्रतरुणीपरिकर्मभूतां चर्चां नवीनघुसृणागुरुचन्दनानांम् ॥
</details>


<details open><summary>विश्वास-प्रस्तुतिः</summary>

अध्यासितं कुमुदतल्पमपोह्य काले पद्मोत्पलानि शनकैः श्रियमाव्रजन्तीम् ।   
संवीजयन्त्यलघुचामरदर्शनीयैः पक्षैः स्वयं परिजना इव राजहंसाः॥
</details>

<details><summary>मूलम्</summary>

अध्यासितं कुमुदतल्पमपोह्य काले पद्मोत्पलानि शनकैः श्रियमाव्रजन्तीम् ।   
संवीजयन्त्यलघुचामरदर्शनीयैः पक्षैः स्वयं परिजना इव राजहंसाः॥
</details>


<details open><summary>विश्वास-प्रस्तुतिः</summary>

प्रत्यूषलक्षणरसायनसम्प्रयोगात् प्रालेयरश्मिमहसा जरसेव मुक्ताः।   
पद्मोत्पलप्रभृतिभिः परिकर्मवत्यो गृह्णन्ति यौवनदशां गृहदीर्घिकास्ते॥
</details>

<details><summary>मूलम्</summary>

प्रत्यूषलक्षणरसायनसम्प्रयोगात् प्रालेयरश्मिमहसा जरसेव मुक्ताः।   
पद्मोत्पलप्रभृतिभिः परिकर्मवत्यो गृह्णन्ति यौवनदशां गृहदीर्घिकास्ते॥
</details>


<details open><summary>विश्वास-प्रस्तुतिः</summary>

औद्यानिकीषु सुमनस्स्वनवाप्तपूर्वं नुनं सरोरुहवनेषु च नूतनेषु ।   
आदित्सते वदनमारुतसौरभं ते शय्यानिकाय्यमभितो विहरन् समीरः॥
</details>

<details><summary>मूलम्</summary>

औद्यानिकीषु सुमनस्स्वनवाप्तपूर्वं नुनं सरोरुहवनेषु च नूतनेषु ।   
आदित्सते वदनमारुतसौरभं ते शय्यानिकाय्यमभितो विहरन् समीरः॥
</details>


<details open><summary>विश्वास-प्रस्तुतिः</summary>

अर्च्यस्य सम्प्रति सतामवगाढतीर्था मन्ये प्रगृह्य नलिनी मकरन्दमर्घ्यम् ।   
व्यक्तद्विरेफनिनदा विहिताभिमुख्या पत्युस्त्विषां प्रणयतीव करप्रसारम् ॥
</details>

<details><summary>मूलम्</summary>

अर्च्यस्य सम्प्रति सतामवगाढतीर्था मन्ये प्रगृह्य नलिनी मकरन्दमर्घ्यम् ।   
व्यक्तद्विरेफनिनदा विहिताभिमुख्या पत्युस्त्विषां प्रणयतीव करप्रसारम् ॥
</details>


<details open><summary>विश्वास-प्रस्तुतिः</summary>

ज्योत्स्नासखीं कुमुदिनीं भ्रमरः प्रहृष्यन् निर्विश्य नित्यपरिशुद्धरुचिं निशायाम्।   
रागादुपैति नलिनीं रजसाभिजुष्टां किं नाम नाचरति मन्मथहस्तवर्ती॥
</details>

<details><summary>मूलम्</summary>

ज्योत्स्नासखीं कुमुदिनीं भ्रमरः प्रहृष्यन् निर्विश्य नित्यपरिशुद्धरुचिं निशायाम्।   
रागादुपैति नलिनीं रजसाभिजुष्टां किं नाम नाचरति मन्मथहस्तवर्ती॥
</details>


<details open><summary>विश्वास-प्रस्तुतिः</summary>

सन्ध्याछलेन पुरुषोत्तम साम्प्रतं ते सैवाधुना भृगुसुता तमसां निहन्त्री।   
भूयस्समुत्थितवती धृतपुण्डरीका भोगाय सागरगृहाद्भुवनैकयूनः॥
</details>

<details><summary>मूलम्</summary>

सन्ध्याछलेन पुरुषोत्तम साम्प्रतं ते सैवाधुना भृगुसुता तमसां निहन्त्री।   
भूयस्समुत्थितवती धृतपुण्डरीका भोगाय सागरगृहाद्भुवनैकयूनः॥
</details>


<details open><summary>विश्वास-प्रस्तुतिः</summary>

चन्द्रातपत्रिदिवशैवलिनीप्रवाहे मग्नोत्थितां कमलिनीमुपसेवमानाः।   
प्रत्यग्रभिन्नमुकुलप्रसृतैः परागैः उत्थापयन्त्यगुरुधूपमिवोत्पलिन्यः॥
</details>

<details><summary>मूलम्</summary>

चन्द्रातपत्रिदिवशैवलिनीप्रवाहे मग्नोत्थितां कमलिनीमुपसेवमानाः।   
प्रत्यग्रभिन्नमुकुलप्रसृतैः परागैः उत्थापयन्त्यगुरुधूपमिवोत्पलिन्यः॥
</details>


<details open><summary>विश्वास-प्रस्तुतिः</summary>

पौरन्दरीं दिशमनूरुनिबद्धरागां दृष्ट्वा तथा परिणमत्यपरा दिशापि ।   
स्त्रीणां गतानुगतिकप्रतिपत्तिभाजां ख्यातं ततो भवति कामितकामिनीत्वम् ॥
</details>

<details><summary>मूलम्</summary>

पौरन्दरीं दिशमनूरुनिबद्धरागां दृष्ट्वा तथा परिणमत्यपरा दिशापि ।   
स्त्रीणां गतानुगतिकप्रतिपत्तिभाजां ख्यातं ततो भवति कामितकामिनीत्वम् ॥
</details>


<details open><summary>विश्वास-प्रस्तुतिः</summary>

निद्रायते कुमुदिनी चिरसम्प्रबुद्धा सुप्ता प्रबोधमुपयाति सरोजिनी च ।   
यामेषु वृत्तिमनयोरधिगम्य नूनं शिष्यायितं त्वदवरोधनितम्बिनीभिः॥
</details>

<details><summary>मूलम्</summary>

निद्रायते कुमुदिनी चिरसम्प्रबुद्धा सुप्ता प्रबोधमुपयाति सरोजिनी च ।   
यामेषु वृत्तिमनयोरधिगम्य नूनं शिष्यायितं त्वदवरोधनितम्बिनीभिः॥
</details>


<details open><summary>विश्वास-प्रस्तुतिः</summary>

मित्रस्य लुप्ततमसोप्यतिरागभाजः सम्प्रेक्षणं मम न युक्तमितीव मत्वा ।   
मीलत्यसौ कुमुदिनी सह तारकाभिः प्राप्तं व्रतं तदिह राजपरिग्रहाणाम् ॥
</details>

<details><summary>मूलम्</summary>

मित्रस्य लुप्ततमसोप्यतिरागभाजः सम्प्रेक्षणं मम न युक्तमितीव मत्वा ।   
मीलत्यसौ कुमुदिनी सह तारकाभिः प्राप्तं व्रतं तदिह राजपरिग्रहाणाम् ॥
</details>


<details open><summary>विश्वास-प्रस्तुतिः</summary>

आमोदयोगमवशात् सहसाश्रयन्ते पत्युस्त्विषां तव च पादनिषेवणेन।   
क्षिप्तास्त्वया हृदि गृहीतशुचः क्षितीन्द्राः स्वान्तर्निविष्टमधुपाश्च सरोजकोशाः॥
</details>

<details><summary>मूलम्</summary>

आमोदयोगमवशात् सहसाश्रयन्ते पत्युस्त्विषां तव च पादनिषेवणेन।   
क्षिप्तास्त्वया हृदि गृहीतशुचः क्षितीन्द्राः स्वान्तर्निविष्टमधुपाश्च सरोजकोशाः॥
</details>


<details open><summary>विश्वास-प्रस्तुतिः</summary>

आविस्स्मितैरमृतसिन्धुतरङ्गकल्पैः आकेकरप्रियतमाजनदृष्टिभोग्यैः।   
त्वत्सौखशायनिकसूरिगणेन सार्धं निर्वेशयोगमुपयाम निरीक्षणैस्ते ॥
</details>

<details><summary>मूलम्</summary>

आविस्स्मितैरमृतसिन्धुतरङ्गकल्पैः आकेकरप्रियतमाजनदृष्टिभोग्यैः।   
त्वत्सौखशायनिकसूरिगणेन सार्धं निर्वेशयोगमुपयाम निरीक्षणैस्ते ॥
</details>


<details open><summary>विश्वास-प्रस्तुतिः</summary>

अधिगतनिलयानामौपवाह्यद्विपानां मदपयसि वितन्वन् मज्जनोन्मज्जनानि।   
प्रवहति पवमानः स्पन्दयन् मन्दमन्दं परिणमदरुणिम्नः पङ्कजारण्यकोशान्॥
</details>

<details><summary>मूलम्</summary>

अधिगतनिलयानामौपवाह्यद्विपानां मदपयसि वितन्वन् मज्जनोन्मज्जनानि।   
प्रवहति पवमानः स्पन्दयन् मन्दमन्दं परिणमदरुणिम्नः पङ्कजारण्यकोशान्॥
</details>


<details open><summary>विश्वास-प्रस्तुतिः</summary>

उपवनमधुपानामुन्मदस्वैरगीतैः तनुमरुदुपदिष्टैश्चारुलास्यैर्लतानाम् ।   
दरविलुलितदानैर्दन्तिनां कर्णतालैः समयसमुचितं ते भाति सङ्गीतकृत्यम् ॥
</details>

<details><summary>मूलम्</summary>

उपवनमधुपानामुन्मदस्वैरगीतैः तनुमरुदुपदिष्टैश्चारुलास्यैर्लतानाम् ।   
दरविलुलितदानैर्दन्तिनां कर्णतालैः समयसमुचितं ते भाति सङ्गीतकृत्यम् ॥
</details>


<details open><summary>विश्वास-प्रस्तुतिः</summary>

हरति रतिविहारैरर्धविस्रंसितानां युवजनहृदयानि श्रान्तपञ्चायुधानि ।   
उपहितगुणमारादुत्थिताभिर्वधूभिः कुटिलनियमिताग्रं गुम्भनं चूलिकानाम् ॥
</details>

<details><summary>मूलम्</summary>

हरति रतिविहारैरर्धविस्रंसितानां युवजनहृदयानि श्रान्तपञ्चायुधानि ।   
उपहितगुणमारादुत्थिताभिर्वधूभिः कुटिलनियमिताग्रं गुम्भनं चूलिकानाम् ॥
</details>


<details open><summary>विश्वास-प्रस्तुतिः</summary>

क्षितिरियमवधूतध्वान्तनीलोत्तरीया विकसितमुखपद्मा व्यक्तसन्ध्याङ्गरागा।   
अभिमतकरदाना निर्व्यपेक्षा त्वदन्यैः अनुभवितुमिव त्वां दर्शयत्यात्मरूपम् ॥
</details>

<details><summary>मूलम्</summary>

क्षितिरियमवधूतध्वान्तनीलोत्तरीया विकसितमुखपद्मा व्यक्तसन्ध्याङ्गरागा।   
अभिमतकरदाना निर्व्यपेक्षा त्वदन्यैः अनुभवितुमिव त्वां दर्शयत्यात्मरूपम् ॥
</details>


<details open><summary>विश्वास-प्रस्तुतिः</summary>

मधुन इव दयायास्सामरस्यं दधानैः कमलवनमनन्यां कान्तिमध्यापयद्भिः।   
फणिपतिरमणीयं देव पर्यङ्कमुज्झन् परिणमय शुभं नः पावनैरक्षिपातैः॥
</details>

<details><summary>मूलम्</summary>

मधुन इव दयायास्सामरस्यं दधानैः कमलवनमनन्यां कान्तिमध्यापयद्भिः।   
फणिपतिरमणीयं देव पर्यङ्कमुज्झन् परिणमय शुभं नः पावनैरक्षिपातैः॥
</details>


<details open><summary>विश्वास-प्रस्तुतिः</summary>

दिनमुखमिति नाम श्रावितःसूतपुत्त्रैरभजत जितनिद्रो जागरं यादवेन्द्रः।   
सरिदपगमकाले साधु संरक्षणार्थं मुनिभिरिव स एव स्तूयमानो मुकुन्दः॥
</details>

<details><summary>मूलम्</summary>

दिनमुखमिति नाम श्रावितःसूतपुत्त्रैरभजत जितनिद्रो जागरं यादवेन्द्रः।   
सरिदपगमकाले साधु संरक्षणार्थं मुनिभिरिव स एव स्तूयमानो मुकुन्दः॥
</details>


<details open><summary>विश्वास-प्रस्तुतिः</summary>

धनमिव निगमानां धर्ममुत्तम्भयिष्यन् त्रिजगदनुविधेयं कर्म निष्पाद्य सान्ध्यम् ।   
सितगुणपरिधानैः सेवितो मन्त्रिमुख्यैः अलमकुरुत नाथो हैममास्थानपीठम् ॥
</details>

<details><summary>मूलम्</summary>

धनमिव निगमानां धर्ममुत्तम्भयिष्यन् त्रिजगदनुविधेयं कर्म निष्पाद्य सान्ध्यम् ।   
सितगुणपरिधानैः सेवितो मन्त्रिमुख्यैः अलमकुरुत नाथो हैममास्थानपीठम् ॥
</details>

