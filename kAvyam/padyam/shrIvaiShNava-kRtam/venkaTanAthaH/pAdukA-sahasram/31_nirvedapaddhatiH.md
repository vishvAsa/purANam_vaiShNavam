+++
title = "31 निर्वेदपद्धतिः"

+++


<details open><summary>विश्वास-प्रस्तुतिः</summary>

प्रपद्ये पादुकां देवीं परविद्यामिव स्वयम् ।  
यामर्पयति दीनानां दयमानो जगद्गुरुः॥ 31.1
</details>

<details><summary>मूलम्</summary>

प्रपद्ये पादुकां देवीं परविद्यामिव स्वयम् ।  
यामर्पयति दीनानां दयमानो जगद्गुरुः॥ 31.1
</details>

<details open><summary>विश्वास-प्रस्तुतिः</summary>

अपि जन्मनि पादुके ! परस्मिन्  
अनघैः कर्मभिरीदृशो भवेयम् ।  
य इमे विनयेन रङ्गभर्तुः  
समये त्वां पदयोः समर्पयन्ति॥ 31.2
</details>

<details><summary>मूलम्</summary>

अपि जन्मनि पादुके ! परस्मिन्  
अनघैः कर्मभिरीदृशो भवेयम् ।  
य इमे विनयेन रङ्गभर्तुः  
समये त्वां पदयोः समर्पयन्ति॥ 31.2
</details>

<details open><summary>विश्वास-प्रस्तुतिः</summary>

परिवर्तयिता पितामहादीन्  
त्वमिवानन्तमसौ वहत्यनेहा ।  
अधुनाऽपि न शौरिपादुके ! त्वां  
अनघालम्बनमभ्युपैति चित्तम्॥ 31.3
</details>

<details><summary>मूलम्</summary>

परिवर्तयिता पितामहादीन्  
त्वमिवानन्तमसौ वहत्यनेहा ।  
अधुनाऽपि न शौरिपादुके ! त्वां  
अनघालम्बनमभ्युपैति चित्तम्॥ 31.3
</details>

<details open><summary>विश्वास-प्रस्तुतिः</summary>

कमलाध्युषिते निधौ निरीहे  
सुलभे तिष्ठति रङ्गकोशमध्ये ।  
त्वयि तत्प्रतिलम्भने स्थितायां  
परमन्विच्छति पादुके ! मनो मे॥ 31.4
</details>

<details><summary>मूलम्</summary>

कमलाध्युषिते निधौ निरीहे  
सुलभे तिष्ठति रङ्गकोशमध्ये ।  
त्वयि तत्प्रतिलम्भने स्थितायां  
परमन्विच्छति पादुके ! मनो मे॥ 31.4
</details>

<details open><summary>विश्वास-प्रस्तुतिः</summary>

यद्यप्यहं तरळधीस्तव न स्मरेयं  
न स्मर्तुमर्हति कथं भवती स्वयं मे ।  
वत्से विहारकुतुकं कलयत्यवस्था  
का नाम केशवपदावनि ! वत्सलायाः॥ 31.5
</details>

<details><summary>मूलम्</summary>

यद्यप्यहं तरळधीस्तव न स्मरेयं  
न स्मर्तुमर्हति कथं भवती स्वयं मे ।  
वत्से विहारकुतुकं कलयत्यवस्था  
का नाम केशवपदावनि ! वत्सलायाः॥ 31.5
</details>

<details open><summary>विश्वास-प्रस्तुतिः</summary>

मातर्मुकुन्दकरुणामपि निह्नुवानात्  
किं वा परं किमपि किल्बिषतो मदीयात् ।  
गाढं गृहीतचरणागमनापदेशात्  
तत्प्रेरणप्रणयिनी तव चेन्न लीला॥ 31.6
</details>

<details><summary>मूलम्</summary>

मातर्मुकुन्दकरुणामपि निह्नुवानात्  
किं वा परं किमपि किल्बिषतो मदीयात् ।  
गाढं गृहीतचरणागमनापदेशात्  
तत्प्रेरणप्रणयिनी तव चेन्न लीला॥ 31.6
</details>

<details open><summary>विश्वास-प्रस्तुतिः</summary>

क्षीबाऽसि काञ्चनपदावनि ! कैटभारेः  
पादारविन्दमकरन्दनिषेवणेन ।  
देवि ! त्वदन्तिकजुषः कथमन्यथा मे  
दीनाक्षराणि न शृणोषि दयाधिका त्वम्॥ 31.7
</details>

<details><summary>मूलम्</summary>

क्षीबाऽसि काञ्चनपदावनि ! कैटभारेः  
पादारविन्दमकरन्दनिषेवणेन ।  
देवि ! त्वदन्तिकजुषः कथमन्यथा मे  
दीनाक्षराणि न शृणोषि दयाधिका त्वम्॥ 31.7
</details>

<details open><summary>विश्वास-प्रस्तुतिः</summary>

मातस्त्वदर्पितभरस्य मुकुन्दपादे  
भद्रेतराणि यदि नाम भवन्ति भूयः ।  
कीर्तिः प्रपन्नपरिरक्षणदीक्षितायाः  
किं न त्रपेत तव काञ्चनपादरक्षे॥ 31.8
</details>

<details><summary>मूलम्</summary>

मातस्त्वदर्पितभरस्य मुकुन्दपादे  
भद्रेतराणि यदि नाम भवन्ति भूयः ।  
कीर्तिः प्रपन्नपरिरक्षणदीक्षितायाः  
किं न त्रपेत तव काञ्चनपादरक्षे॥ 31.8
</details>

<details open><summary>विश्वास-प्रस्तुतिः</summary>

दौवारिकद्विरसनप्रबलान्तरायैः  
दूये पदावनि ! दुराढ्यबिलप्रवेशैः ।  
तद्रङ्गधामनिरपायधनोत्तरायां  
त्वय्येव विश्रमय मङ्क्षु मनोरथं मे॥ 31.9
</details>

<details><summary>मूलम्</summary>

दौवारिकद्विरसनप्रबलान्तरायैः  
दूये पदावनि ! दुराढ्यबिलप्रवेशैः ।  
तद्रङ्गधामनिरपायधनोत्तरायां  
त्वय्येव विश्रमय मङ्क्षु मनोरथं मे॥ 31.9
</details>

<details open><summary>विश्वास-प्रस्तुतिः</summary>

व्यामुह्यतां त्रिविधतापमये निदाघे  
मायाविशेषजनितासु मरीचिकासु ।  
संस्पृष्टशौरिचरणा चरणावनि ! त्वं  
स्थेया स्वयं भवसि नश्चरमे पुमर्थे॥ 31.10
</details>

<details><summary>मूलम्</summary>

व्यामुह्यतां त्रिविधतापमये निदाघे  
मायाविशेषजनितासु मरीचिकासु ।  
संस्पृष्टशौरिचरणा चरणावनि ! त्वं  
स्थेया स्वयं भवसि नश्चरमे पुमर्थे॥ 31.10
</details>

<details open><summary>विश्वास-प्रस्तुतिः</summary>

अच्छेद्यया विषयवागुरया निबद्धान्  
दीनान् जनार्दनपदावनि ! सत्पथस्था ।  
प्रायः क्रमेण भवती परिगृह्य मौळौ  
कालेन मोचयति नः कृपया सनाथा॥ 31.11
</details>

<details><summary>मूलम्</summary>

अच्छेद्यया विषयवागुरया निबद्धान्  
दीनान् जनार्दनपदावनि ! सत्पथस्था ।  
प्रायः क्रमेण भवती परिगृह्य मौळौ  
कालेन मोचयति नः कृपया सनाथा॥ 31.11
</details>

<details open><summary>विश्वास-प्रस्तुतिः</summary>

संवाहिका चरणयोर्मणिपादरक्षे !  
देवस्य रङ्गवसतेर्दयिता ननु त्वम् ।  
कस्त्वां निवारयितुमर्हसि योजयन्तीं  
मातः ! स्वयं गुणगणेषु ममापराधान्॥ 31.12
</details>

<details><summary>मूलम्</summary>

संवाहिका चरणयोर्मणिपादरक्षे !  
देवस्य रङ्गवसतेर्दयिता ननु त्वम् ।  
कस्त्वां निवारयितुमर्हसि योजयन्तीं  
मातः ! स्वयं गुणगणेषु ममापराधान्॥ 31.12
</details>

<details open><summary>विश्वास-प्रस्तुतिः</summary>

किं वा भविष्यति परं कलुषैकवृत्तेः  
एतावताऽप्यनुपजातमनेहसा मे ।  
एकं तदस्ति यदि पश्यसि पादुके ! ते  
पद्मासहायपदपङ्कजभोगसाम्यम्॥ 31.13
</details>

<details><summary>मूलम्</summary>

किं वा भविष्यति परं कलुषैकवृत्तेः  
एतावताऽप्यनुपजातमनेहसा मे ।  
एकं तदस्ति यदि पश्यसि पादुके ! ते  
पद्मासहायपदपङ्कजभोगसाम्यम्॥ 31.13
</details>

<details open><summary>विश्वास-प्रस्तुतिः</summary>

विविधविषयचिन्तासन्तताभिश्चिरं मां  
जनितकलुषमित्थं देवि ! दुर्वासनाभिः ।  
पदसरसिजयोस्त्वं पादुके रङ्गभर्तुः  
परिमळपरिवाहैः पावनैर्वासयेथाः॥ 31.14
</details>

<details><summary>मूलम्</summary>

विविधविषयचिन्तासन्तताभिश्चिरं मां  
जनितकलुषमित्थं देवि ! दुर्वासनाभिः ।  
पदसरसिजयोस्त्वं पादुके रङ्गभर्तुः  
परिमळपरिवाहैः पावनैर्वासयेथाः॥ 31.14
</details>

<details open><summary>विश्वास-प्रस्तुतिः</summary>

शरणमधिगतस्त्वां शार्ङ्गिणः पादरक्षे !  
सकृदपि विनियुक्तं त्वत्सपर्याधिकारे ।  
पुनरपि कथमेनं हस्तमुत्तानयेयं  
धनमदमुदितानां मानवानां समाजे॥ 31.15
</details>

<details><summary>मूलम्</summary>

शरणमधिगतस्त्वां शार्ङ्गिणः पादरक्षे !  
सकृदपि विनियुक्तं त्वत्सपर्याधिकारे ।  
पुनरपि कथमेनं हस्तमुत्तानयेयं  
धनमदमुदितानां मानवानां समाजे॥ 31.15
</details>

<details open><summary>विश्वास-प्रस्तुतिः</summary>

यदि किमपि समीहे कर्म कर्तुं यथावत्  
प्रतिपदमुपजातैः प्रत्यवेयां निमित्तैः ।  
अवधिरसि यदि त्वं तत्र नैमित्तिकानां  
शरणमिह न किं मे शौरिपादावनि ! स्याः॥ 31.16
</details>

<details><summary>मूलम्</summary>

यदि किमपि समीहे कर्म कर्तुं यथावत्  
प्रतिपदमुपजातैः प्रत्यवेयां निमित्तैः ।  
अवधिरसि यदि त्वं तत्र नैमित्तिकानां  
शरणमिह न किं मे शौरिपादावनि ! स्याः॥ 31.16
</details>

<details open><summary>विश्वास-प्रस्तुतिः</summary>

अन्तर्लीनैरघपरिकरैराविला चित्तवृत्तिः  
शब्दादीनां परवशतया दुर्जयानीन्द्रियाणि ।  
विष्णोः पादप्रणयिनि ! चिरादस्य मे दुः खसिन्धोः  
पारं प्राप्यं भवति परया विद्यया वा त्वया वा॥ 31.17
</details>

<details><summary>मूलम्</summary>

अन्तर्लीनैरघपरिकरैराविला चित्तवृत्तिः  
शब्दादीनां परवशतया दुर्जयानीन्द्रियाणि ।  
विष्णोः पादप्रणयिनि ! चिरादस्य मे दुः खसिन्धोः  
पारं प्राप्यं भवति परया विद्यया वा त्वया वा॥ 31.17
</details>

<details open><summary>विश्वास-प्रस्तुतिः</summary>

गोमायूनां मलयपवने तस्कराणां हिमांशौ  
दुर्वृत्तानां सुचरितमये सत्पथे त्वत्सनाथे ।  
तत्त्वज्ञाने तरळमनसां शार्ङ्गिणः पादरक्षे !  
नित्योद्वेगो भवति नियतेरीदृशी दुर्विनीतिः॥ 31.18
</details>

<details><summary>मूलम्</summary>

गोमायूनां मलयपवने तस्कराणां हिमांशौ  
दुर्वृत्तानां सुचरितमये सत्पथे त्वत्सनाथे ।  
तत्त्वज्ञाने तरळमनसां शार्ङ्गिणः पादरक्षे !  
नित्योद्वेगो भवति नियतेरीदृशी दुर्विनीतिः॥ 31.18
</details>

<details open><summary>विश्वास-प्रस्तुतिः</summary>

काले जन्तून् कलुषकरणे क्षिप्रमाकारयन्त्याः  
घोरं नाहं यमपरिषदो घोषमाकर्णयेयम् ।  
श्रीमद्रङ्गेश्वरचरणयोरन्तरङ्गैः प्रयुक्तं  
सेवाह्वानं सपदि शृणुयां पादुकासेवकेति॥ 31.19
</details>

<details><summary>मूलम्</summary>

काले जन्तून् कलुषकरणे क्षिप्रमाकारयन्त्याः  
घोरं नाहं यमपरिषदो घोषमाकर्णयेयम् ।  
श्रीमद्रङ्गेश्वरचरणयोरन्तरङ्गैः प्रयुक्तं  
सेवाह्वानं सपदि शृणुयां पादुकासेवकेति॥ 31.19
</details>

<details open><summary>विश्वास-प्रस्तुतिः</summary>

पाषाणकल्पमन्ते परिचित-  
गौतमपरिग्रहन्यायात् ।  
पतिपदपरिचरणार्हं परिणमय  
मुकुन्दपादरक्षिणि ! माम्॥ 31.20
</details>

<details><summary>मूलम्</summary>

पाषाणकल्पमन्ते परिचित-  
गौतमपरिग्रहन्यायात् ।  
पतिपदपरिचरणार्हं परिणमय  
मुकुन्दपादरक्षिणि ! माम्॥ 31.20
</details>

