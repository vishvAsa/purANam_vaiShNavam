+++
title = "12 पुष्पपद्धतिः"

+++


<details open><summary>विश्वास-प्रस्तुतिः</summary>

शौरेः सञ्चारकालेषु पुष्पवृष्टिर्दिवश्च्युता ।  
पर्यवस्यति यत्रैव प्रपद्ये तां पदावनीम्॥ 12.1
</details>

<details><summary>मूलम्</summary>

शौरेः सञ्चारकालेषु पुष्पवृष्टिर्दिवश्च्युता ।  
पर्यवस्यति यत्रैव प्रपद्ये तां पदावनीम्॥ 12.1
</details>

<details open><summary>विश्वास-प्रस्तुतिः</summary>

दैवतं मम जगत्त्रयार्चिता  
दिव्यदम्पतिविहारपादुका ।  
पाणिपादकमलार्पणात् तयोः  
या भजत्यनुदिनं सभाजनम्॥ 12.2
</details>

<details><summary>मूलम्</summary>

दैवतं मम जगत्त्रयार्चिता  
दिव्यदम्पतिविहारपादुका ।  
पाणिपादकमलार्पणात् तयोः  
या भजत्यनुदिनं सभाजनम्॥ 12.2
</details>

<details open><summary>विश्वास-प्रस्तुतिः</summary>

तव रङ्गराजमणिपादु ! नतो  
विहितार्हणः सुरसरित्पयसा ।  
अवतंसचन्द्रकलया गिरिशो  
नवकेतकीदळमिवार्पयति॥ 12.3
</details>

<details><summary>मूलम्</summary>

तव रङ्गराजमणिपादु ! नतो  
विहितार्हणः सुरसरित्पयसा ।  
अवतंसचन्द्रकलया गिरिशो  
नवकेतकीदळमिवार्पयति॥ 12.3
</details>

<details open><summary>विश्वास-प्रस्तुतिः</summary>

कुसुमेषु समर्पितेषु भक्तैः  
त्वयि रङ्गेशपदावनि ! प्रतीमः ।  
शठकोपमुनेस्त्वदेकनाम्नः  
सुभगं यत् सुरभित्वमस्य नित्यम्॥ 12.4
</details>

<details><summary>मूलम्</summary>

कुसुमेषु समर्पितेषु भक्तैः  
त्वयि रङ्गेशपदावनि ! प्रतीमः ।  
शठकोपमुनेस्त्वदेकनाम्नः  
सुभगं यत् सुरभित्वमस्य नित्यम्॥ 12.4
</details>

<details open><summary>विश्वास-प्रस्तुतिः</summary>

पदे परस्मिन् भुवने विधातुः  
पुण्यैः प्रसूनैः पुळिने सरय्वाः ।  
मध्ये च पादावनि ! सह्यसिन्धोः  
आसीच्चतुः स्थानमिवार्चनं ते॥ 12.5
</details>

<details><summary>मूलम्</summary>

पदे परस्मिन् भुवने विधातुः  
पुण्यैः प्रसूनैः पुळिने सरय्वाः ।  
मध्ये च पादावनि ! सह्यसिन्धोः  
आसीच्चतुः स्थानमिवार्चनं ते॥ 12.5
</details>

<details open><summary>विश्वास-प्रस्तुतिः</summary>

तवैव रङ्गेश्वरपादरक्षे !  
सौभाग्यमव्याहतमाप्तुकामाः ।  
सुरद्रुमाणां प्रसवैः सुजातैः  
अभ्यर्चयन्त्यप्सरसो मुहुस्त्वाम्॥ 12.6
</details>

<details><summary>मूलम्</summary>

तवैव रङ्गेश्वरपादरक्षे !  
सौभाग्यमव्याहतमाप्तुकामाः ।  
सुरद्रुमाणां प्रसवैः सुजातैः  
अभ्यर्चयन्त्यप्सरसो मुहुस्त्वाम्॥ 12.6
</details>

<details open><summary>विश्वास-प्रस्तुतिः</summary>

निवेशितां रङ्गपतेः पदाब्जे  
मन्ये सपर्यां मणिपादरक्षे ! ।  
त्वदर्पणादापतितामपश्यत्  
गाण्डीवधन्वा गिरिशोत्तमाङ्गे॥ 12.7
</details>

<details><summary>मूलम्</summary>

निवेशितां रङ्गपतेः पदाब्जे  
मन्ये सपर्यां मणिपादरक्षे ! ।  
त्वदर्पणादापतितामपश्यत्  
गाण्डीवधन्वा गिरिशोत्तमाङ्गे॥ 12.7
</details>

<details open><summary>विश्वास-प्रस्तुतिः</summary>

पत्राणि रङ्गनृपतेर्मणिपादरक्षे !  
द्वित्राण्यपि त्वयि समर्प्य विभूतिकामाः ।  
पर्यायलब्धपुरुहूतपदाः शचीनां  
पत्राङ्कुराणि विलिखन्ति पयोधरेषु॥ 12.8
</details>

<details><summary>मूलम्</summary>

पत्राणि रङ्गनृपतेर्मणिपादरक्षे !  
द्वित्राण्यपि त्वयि समर्प्य विभूतिकामाः ।  
पर्यायलब्धपुरुहूतपदाः शचीनां  
पत्राङ्कुराणि विलिखन्ति पयोधरेषु॥ 12.8
</details>

<details open><summary>विश्वास-प्रस्तुतिः</summary>

निर्वर्तयन्ति तव ये निचितानि पुष्पैः  
वैहारिकाण्युपवनानि वसुन्धरायाम् ।  
कालेन ते कमललोचनपादरक्षे !  
क्रीडन्ति नन्दनवने कृतिनः पुमांसः॥ 12.9
</details>

<details><summary>मूलम्</summary>

निर्वर्तयन्ति तव ये निचितानि पुष्पैः  
वैहारिकाण्युपवनानि वसुन्धरायाम् ।  
कालेन ते कमललोचनपादरक्षे !  
क्रीडन्ति नन्दनवने कृतिनः पुमांसः॥ 12.9
</details>

<details open><summary>विश्वास-प्रस्तुतिः</summary>

अर्चन्ति ये मधुभिदो मणिपादरक्षे !  
भावात्मकैरपि परं भवतीं प्रसूनैः ।  
मन्दारदामसुभगैर्मकुटैरजस्रं  
बृन्दारकाः सुरभयन्ति पदं तदीयम्॥ 12.10
</details>

<details><summary>मूलम्</summary>

अर्चन्ति ये मधुभिदो मणिपादरक्षे !  
भावात्मकैरपि परं भवतीं प्रसूनैः ।  
मन्दारदामसुभगैर्मकुटैरजस्रं  
बृन्दारकाः सुरभयन्ति पदं तदीयम्॥ 12.10
</details>

<details open><summary>विश्वास-प्रस्तुतिः</summary>

अस्पृष्टदोषपरिमर्शमलङ्घ्यमन्यैः  
हस्तापचेयमखिलं पुरुषार्थवर्गम् ।  
चित्रं जनार्दनपदावनि ! साधकानां  
त्वय्यर्पिताः सुमनसः सहसा फलन्ति॥ 12.11
</details>

<details><summary>मूलम्</summary>

अस्पृष्टदोषपरिमर्शमलङ्घ्यमन्यैः  
हस्तापचेयमखिलं पुरुषार्थवर्गम् ।  
चित्रं जनार्दनपदावनि ! साधकानां  
त्वय्यर्पिताः सुमनसः सहसा फलन्ति॥ 12.11
</details>

<details open><summary>विश्वास-प्रस्तुतिः</summary>

वन्दारुभिः सुरगणैस्त्वयि संप्रयुक्ता  
माला विभाति मधुसूदनपादरक्षे ! ।  
विक्रान्तविष्णुपदसंश्रयबद्धसख्या  
भागीरथीव परिरम्भणकाङ्क्षिणी ते॥ 12.12
</details>

<details><summary>मूलम्</summary>

वन्दारुभिः सुरगणैस्त्वयि संप्रयुक्ता  
माला विभाति मधुसूदनपादरक्षे ! ।  
विक्रान्तविष्णुपदसंश्रयबद्धसख्या  
भागीरथीव परिरम्भणकाङ्क्षिणी ते॥ 12.12
</details>

<details open><summary>विश्वास-प्रस्तुतिः</summary>

ये नाम रङ्गनृपतेर्मणिपादुके ! त्वाम्  
अभ्यर्चयन्ति कमलैरधिकर्तुकामाः ।  
आरोपयत्यवहिता नियतिः क्रमात्तान्  
कल्पान्तरीयकमलासनपत्रिकासु॥ 12.13
</details>

<details><summary>मूलम्</summary>

ये नाम रङ्गनृपतेर्मणिपादुके ! त्वाम्  
अभ्यर्चयन्ति कमलैरधिकर्तुकामाः ।  
आरोपयत्यवहिता नियतिः क्रमात्तान्  
कल्पान्तरीयकमलासनपत्रिकासु॥ 12.13
</details>

<details open><summary>विश्वास-प्रस्तुतिः</summary>

त्वय्यर्पितानि मनुजैर्मणिपादरक्षे !  
दूर्वाङ्कुराणि सुलभान्यथवा तुलस्यः ।  
साराधिकाः सपदि रङ्गनरेन्द्रशक्त्या  
संसारनागदमनौषधयो भवन्ति॥ 12.14
</details>

<details><summary>मूलम्</summary>

त्वय्यर्पितानि मनुजैर्मणिपादरक्षे !  
दूर्वाङ्कुराणि सुलभान्यथवा तुलस्यः ।  
साराधिकाः सपदि रङ्गनरेन्द्रशक्त्या  
संसारनागदमनौषधयो भवन्ति॥ 12.14
</details>

<details open><summary>विश्वास-प्रस्तुतिः</summary>

आराध्य नूनमसुरार्दनपादुके ! त्वाम्  
आमुष्मिकाय विभवाय सहस्रपत्रैः ।  
मन्वन्तरेषु परिवर्तिषु देवि ! मर्त्याः  
पर्यायतः परिणमन्ति सहस्रनेत्राः॥ 12.15
</details>

<details><summary>मूलम्</summary>

आराध्य नूनमसुरार्दनपादुके ! त्वाम्  
आमुष्मिकाय विभवाय सहस्रपत्रैः ।  
मन्वन्तरेषु परिवर्तिषु देवि ! मर्त्याः  
पर्यायतः परिणमन्ति सहस्रनेत्राः॥ 12.15
</details>

<details open><summary>विश्वास-प्रस्तुतिः</summary>

धन्यैस्त्वयि त्रिदशरक्षकपादरक्षे !  
पुष्पाणि काञ्चनमयानि समर्पितानि ।  
विस्रंसिना विनमतो गिरिशोत्तमाङ्गात्  
आरग्वधेन मिलितान्यपृथग्भवन्ति॥ 12.16
</details>

<details><summary>मूलम्</summary>

धन्यैस्त्वयि त्रिदशरक्षकपादरक्षे !  
पुष्पाणि काञ्चनमयानि समर्पितानि ।  
विस्रंसिना विनमतो गिरिशोत्तमाङ्गात्  
आरग्वधेन मिलितान्यपृथग्भवन्ति॥ 12.16
</details>

<details open><summary>विश्वास-प्रस्तुतिः</summary>

विश्वोपसर्गशमनं त्वयि मन्यमानैः  
वैमानिकैः प्रणिहितं मणिपादरक्षे ! ।  
पद्मासहायपदपद्मनखार्चिषस्ते  
पुष्पोपहारविभवं पुनरुक्तयन्ति॥ 12.17
</details>

<details><summary>मूलम्</summary>

विश्वोपसर्गशमनं त्वयि मन्यमानैः  
वैमानिकैः प्रणिहितं मणिपादरक्षे ! ।  
पद्मासहायपदपद्मनखार्चिषस्ते  
पुष्पोपहारविभवं पुनरुक्तयन्ति॥ 12.17
</details>

<details open><summary>विश्वास-प्रस्तुतिः</summary>

नाकौकसां शमयितुं परिपन्थिवर्गान्  
नाथे पदं त्वयि निवेशयितुं प्रवृत्ते ।  
त्वत्संश्रितां विजहतस्तुळसीं वमन्ति  
प्रस्थानकाहळरवान् प्रथमं द्विरेफाः॥ 12.18
</details>

<details><summary>मूलम्</summary>

नाकौकसां शमयितुं परिपन्थिवर्गान्  
नाथे पदं त्वयि निवेशयितुं प्रवृत्ते ।  
त्वत्संश्रितां विजहतस्तुळसीं वमन्ति  
प्रस्थानकाहळरवान् प्रथमं द्विरेफाः॥ 12.18
</details>

<details open><summary>विश्वास-प्रस्तुतिः</summary>

रङ्गेशपादपरिभोगसुजातगन्धां  
संप्राप्य देवि ! भवतीं सह दिव्यपुष्पैः ।  
नित्योपदर्शितरसं न किलाद्रियन्ते  
नाभीसरोजमपि नन्दनचञ्चरीकाः॥ 12.19
</details>

<details><summary>मूलम्</summary>

रङ्गेशपादपरिभोगसुजातगन्धां  
संप्राप्य देवि ! भवतीं सह दिव्यपुष्पैः ।  
नित्योपदर्शितरसं न किलाद्रियन्ते  
नाभीसरोजमपि नन्दनचञ्चरीकाः॥ 12.19
</details>

<details open><summary>विश्वास-प्रस्तुतिः</summary>

प्रागेव काञ्चनपदावनि ! पुष्पवर्षात्  
संवर्तिते शमितदैत्यभयैः सुरेन्द्रैः ।  
पद्मेक्षणस्य पदपद्मनिवेशलाभे  
पुष्पाभिषेकमुचितं प्रतिपद्यसे त्वम्॥ 12.20
</details>

<details><summary>मूलम्</summary>

प्रागेव काञ्चनपदावनि ! पुष्पवर्षात्  
संवर्तिते शमितदैत्यभयैः सुरेन्द्रैः ।  
पद्मेक्षणस्य पदपद्मनिवेशलाभे  
पुष्पाभिषेकमुचितं प्रतिपद्यसे त्वम्॥ 12.20
</details>

<details open><summary>विश्वास-प्रस्तुतिः</summary>

दिशि दिशि मुनिपत्न्यो दण्डकारण्यभागे  
न जहति बहुमानान्नूनमद्यापि मूलम् ।  
रघुपतिपदरक्षे ! त्वत्परिष्कारहेतोः  
अपचितकुसुमानामाश्रमानोकहानाम्॥ 12.21
</details>

<details><summary>मूलम्</summary>

दिशि दिशि मुनिपत्न्यो दण्डकारण्यभागे  
न जहति बहुमानान्नूनमद्यापि मूलम् ।  
रघुपतिपदरक्षे ! त्वत्परिष्कारहेतोः  
अपचितकुसुमानामाश्रमानोकहानाम्॥ 12.21
</details>

<details open><summary>विश्वास-प्रस्तुतिः</summary>

घटयसि परिपूर्णान् कृष्णमेघप्रचारे  
कृतिभिरुपहितैस्त्वं केतकीगर्भपात्रैः ।  
वरतनुपरिणामात् वामतः श्यामळानां  
प्रणतिसमयलग्नान् पादुके ! मौळिचन्द्रान्॥ 12.22
</details>

<details><summary>मूलम्</summary>

घटयसि परिपूर्णान् कृष्णमेघप्रचारे  
कृतिभिरुपहितैस्त्वं केतकीगर्भपात्रैः ।  
वरतनुपरिणामात् वामतः श्यामळानां  
प्रणतिसमयलग्नान् पादुके ! मौळिचन्द्रान्॥ 12.22
</details>

<details open><summary>विश्वास-प्रस्तुतिः</summary>

परिचरणनियुक्तैः पादुके ! रङ्गभर्तुः  
पवनतनयमुख्यैरर्पितां त्वत्समीपे ।  
विनतविधिमुखेभ्यो निर्विशेषां द्विरेफाः  
कथमपि विभजन्ते काञ्चनीं पद्मपङ्क्तिम्॥ 12.23
</details>

<details><summary>मूलम्</summary>

परिचरणनियुक्तैः पादुके ! रङ्गभर्तुः  
पवनतनयमुख्यैरर्पितां त्वत्समीपे ।  
विनतविधिमुखेभ्यो निर्विशेषां द्विरेफाः  
कथमपि विभजन्ते काञ्चनीं पद्मपङ्क्तिम्॥ 12.23
</details>

<details open><summary>विश्वास-प्रस्तुतिः</summary>

विधिशिवपुरुहूतस्पर्शितैर्दिव्यपुष्पैः  
त्वयि सह निपतन्तस्तत्तदुद्यानभृङ्गाः ।  
मधुरिपुपदरक्षे ! मञ्जुभिः स्वैर्निनादैः  
अविदितपरमार्थान् नूनमध्यापयन्ति॥ 12.24
</details>

<details><summary>मूलम्</summary>

विधिशिवपुरुहूतस्पर्शितैर्दिव्यपुष्पैः  
त्वयि सह निपतन्तस्तत्तदुद्यानभृङ्गाः ।  
मधुरिपुपदरक्षे ! मञ्जुभिः स्वैर्निनादैः  
अविदितपरमार्थान् नूनमध्यापयन्ति॥ 12.24
</details>

<details open><summary>विश्वास-प्रस्तुतिः</summary>

प्रशमयति जनानां सञ्ज्वरं रङ्गभर्तुः  
परिसरचलितानां पादुके ! चामराणाम् ।  
अनुदिनमुपयातैरुत्थितं दिव्यपुष्पैः  
निगमपरिमळं ते निर्विशन् गन्धवाहः॥ 12.25
</details>

<details><summary>मूलम्</summary>

प्रशमयति जनानां सञ्ज्वरं रङ्गभर्तुः  
परिसरचलितानां पादुके ! चामराणाम् ।  
अनुदिनमुपयातैरुत्थितं दिव्यपुष्पैः  
निगमपरिमळं ते निर्विशन् गन्धवाहः॥ 12.25
</details>

<details open><summary>विश्वास-प्रस्तुतिः</summary>

अखिलभुवनरक्षानाटिकां दर्शयिष्यन्  
अनिमिषतरुपुष्पैरर्चिते रङ्गमध्ये ।  
अभिनयमनुरूपं शिक्षयत्यात्मना त्वां  
प्रथमविहितलास्यः पादुके ! रङ्गनाथः॥ 12.26
</details>

<details><summary>मूलम्</summary>

अखिलभुवनरक्षानाटिकां दर्शयिष्यन्  
अनिमिषतरुपुष्पैरर्चिते रङ्गमध्ये ।  
अभिनयमनुरूपं शिक्षयत्यात्मना त्वां  
प्रथमविहितलास्यः पादुके ! रङ्गनाथः॥ 12.26
</details>

<details open><summary>विश्वास-प्रस्तुतिः</summary>

अगळितनिजरागां देवि ! विष्णोः पदं तत्  
त्रिभुवनमहनीयां प्राप्य सन्ध्यामिव त्वाम् ।  
भवति विबुधमुक्तैः स्पष्टतारानुषङ्गं  
परिसरपतितैस्ते पारिजातप्रसूनैः॥ 12.27
</details>

<details><summary>मूलम्</summary>

अगळितनिजरागां देवि ! विष्णोः पदं तत्  
त्रिभुवनमहनीयां प्राप्य सन्ध्यामिव त्वाम् ।  
भवति विबुधमुक्तैः स्पष्टतारानुषङ्गं  
परिसरपतितैस्ते पारिजातप्रसूनैः॥ 12.27
</details>

<details open><summary>विश्वास-प्रस्तुतिः</summary>

व्यञ्जन्त्येते विभवमनघं रञ्जयन्तः श्रुतीर्नः  
प्राध्वं रङ्गक्षितिपतिपदं पादुके ! धारयन्त्याः ।  
नादैरन्तर्निहितनिगमैर्नन्दनोद्यानभृङ्गाः  
दिव्यैः पुष्पैः स्नपितवपुषो देवि ! सौस्नातिकास्ते॥ 12.28
</details>

<details><summary>मूलम्</summary>

व्यञ्जन्त्येते विभवमनघं रञ्जयन्तः श्रुतीर्नः  
प्राध्वं रङ्गक्षितिपतिपदं पादुके ! धारयन्त्याः ।  
नादैरन्तर्निहितनिगमैर्नन्दनोद्यानभृङ्गाः  
दिव्यैः पुष्पैः स्नपितवपुषो देवि ! सौस्नातिकास्ते॥ 12.28
</details>

<details open><summary>विश्वास-प्रस्तुतिः</summary>

किं पुष्पैस्तुळसीदळैरपि कृतं दूर्वाऽपि दूरे स्थिता  
त्वत्पूजासु मुकुन्दपादु ! कृपया त्वं कामधेनुः सताम् ।  
प्रत्यग्राहृतदर्भपल्लवलवग्रासाभिलाषोन्मुखी  
धेनुस्तिष्ठतु सा वसिष्ठभवनद्वारोपकण्ठस्थले॥ 12.29
</details>

<details><summary>मूलम्</summary>

किं पुष्पैस्तुळसीदळैरपि कृतं दूर्वाऽपि दूरे स्थिता  
त्वत्पूजासु मुकुन्दपादु ! कृपया त्वं कामधेनुः सताम् ।  
प्रत्यग्राहृतदर्भपल्लवलवग्रासाभिलाषोन्मुखी  
धेनुस्तिष्ठतु सा वसिष्ठभवनद्वारोपकण्ठस्थले॥ 12.29
</details>

<details open><summary>विश्वास-प्रस्तुतिः</summary>

चूडारग्वधरजसा चूर्णस्नपनं विधाय ते पूर्वम् ।  
रङ्गेशपादुके ! त्वामभिषिञ्चति मौळिगङ्गया शम्भुः॥ 12.30
</details>

<details><summary>मूलम्</summary>

चूडारग्वधरजसा चूर्णस्नपनं विधाय ते पूर्वम् ।  
रङ्गेशपादुके ! त्वामभिषिञ्चति मौळिगङ्गया शम्भुः॥ 12.30
</details>

