+++
title = "29 प्रकीर्णपद्धतिः"

+++


<details open><summary>विश्वास-प्रस्तुतिः</summary>

विधौ प्रवृत्ते यद्द्रव्यं गुणसंस्कारनामभिः ।  
श्रेयः साधनमाम्नातं तत्पदत्रं तथाऽस्तु मे॥ 29.1
</details>

<details><summary>मूलम्</summary>

विधौ प्रवृत्ते यद्द्रव्यं गुणसंस्कारनामभिः ।  
श्रेयः साधनमाम्नातं तत्पदत्रं तथाऽस्तु मे॥ 29.1
</details>

<details open><summary>विश्वास-प्रस्तुतिः</summary>

मधुरस्मितरम्यमौक्तिकश्रीर्विशसि  
व्यञ्जितमञ्जुळप्रणादा ।  
सह रङ्गनृपेण वासगेहं  
तनुमध्या मणिपादुके ! त्वमेका॥ 29.2
</details>

<details><summary>मूलम्</summary>

मधुरस्मितरम्यमौक्तिकश्रीर्विशसि  
व्यञ्जितमञ्जुळप्रणादा ।  
सह रङ्गनृपेण वासगेहं  
तनुमध्या मणिपादुके ! त्वमेका॥ 29.2
</details>

<details open><summary>विश्वास-प्रस्तुतिः</summary>

शुभशब्दविशेषसंश्रिताभिः  
भवती शौरिपदावनि ! क्रियाभिः ।  
अनुतिष्ठति नूनमाश्रितानां  
अखिलोपद्रवशान्तिकं नवीनम्॥ 29.3
</details>

<details><summary>मूलम्</summary>

शुभशब्दविशेषसंश्रिताभिः  
भवती शौरिपदावनि ! क्रियाभिः ।  
अनुतिष्ठति नूनमाश्रितानां  
अखिलोपद्रवशान्तिकं नवीनम्॥ 29.3
</details>

<details open><summary>विश्वास-प्रस्तुतिः</summary>

मणिभिर्मधुवैरिपादरक्षे !  
भवती विक्रमणे प्रवर्धमाना ।  
युगपद्भवतां युगान्तकाले  
दिवि लक्ष्मीं विदधे दिवाकराणाम्॥ 29.4
</details>

<details><summary>मूलम्</summary>

मणिभिर्मधुवैरिपादरक्षे !  
भवती विक्रमणे प्रवर्धमाना ।  
युगपद्भवतां युगान्तकाले  
दिवि लक्ष्मीं विदधे दिवाकराणाम्॥ 29.4
</details>

<details open><summary>विश्वास-प्रस्तुतिः</summary>

मञ्जुस्वनां मणिमयूखकलापिनीं त्वां  
दृष्ट्वा कपर्दसविधे विनिवेश्यमानाम् ।  
गूढीभवन्ति गरुडध्वजपादरक्षे !  
फूत्कारवन्ति पुरवैरिविभूषणानि॥ 29.5
</details>

<details><summary>मूलम्</summary>

मञ्जुस्वनां मणिमयूखकलापिनीं त्वां  
दृष्ट्वा कपर्दसविधे विनिवेश्यमानाम् ।  
गूढीभवन्ति गरुडध्वजपादरक्षे !  
फूत्कारवन्ति पुरवैरिविभूषणानि॥ 29.5
</details>

<details open><summary>विश्वास-प्रस्तुतिः</summary>

मध्ये परिस्फुरितनिर्मलचन्द्रतारा  
प्रान्तेषु रत्ननिकरेण विचित्रवर्णा ।  
पुष्णासि रङ्गनृपतेर्मणिपादुके ! त्वं  
चक्षुर्वशीकरणयन्त्रविशेषशङ्काम्॥ 29.6
</details>

<details><summary>मूलम्</summary>

मध्ये परिस्फुरितनिर्मलचन्द्रतारा  
प्रान्तेषु रत्ननिकरेण विचित्रवर्णा ।  
पुष्णासि रङ्गनृपतेर्मणिपादुके ! त्वं  
चक्षुर्वशीकरणयन्त्रविशेषशङ्काम्॥ 29.6
</details>

<details open><summary>विश्वास-प्रस्तुतिः</summary>

पादेन रङ्गनृपतेः परिभुज्यमाना  
मुक्ताफलप्रकटितश्रमवारिबिन्दुः ।  
उत्कण्टका मणिमयूखशतैरुदग्रैः  
सीत्कारिणीव चरणावनि ! शिञ्जितैस्त्वम्॥ 29.7
</details>

<details><summary>मूलम्</summary>

पादेन रङ्गनृपतेः परिभुज्यमाना  
मुक्ताफलप्रकटितश्रमवारिबिन्दुः ।  
उत्कण्टका मणिमयूखशतैरुदग्रैः  
सीत्कारिणीव चरणावनि ! शिञ्जितैस्त्वम्॥ 29.7
</details>

<details open><summary>विश्वास-प्रस्तुतिः</summary>

दूरप्रसारितकरा निनदैर्मणीनाम्  
आयाति दैत्यरिपुरित्यसकृद्ब्रुवाणा ।  
दैत्येश्वरानभिमुखान् जनितानुकम्पा  
मन्ये निवारयसि माधवपादुके ! त्वम्॥ 29.8
</details>

<details><summary>मूलम्</summary>

दूरप्रसारितकरा निनदैर्मणीनाम्  
आयाति दैत्यरिपुरित्यसकृद्ब्रुवाणा ।  
दैत्येश्वरानभिमुखान् जनितानुकम्पा  
मन्ये निवारयसि माधवपादुके ! त्वम्॥ 29.8
</details>

<details open><summary>विश्वास-प्रस्तुतिः</summary>

अच्छेद्यरश्मिनियतक्रमरत्नधुर्या  
निष्कम्पकूबरनिभं दधती प्रतीकम् ।  
क्रीडागतेषु मधुजित्पदपद्मलक्ष्म्याः  
कर्णीरथस्त्वमसि काञ्चनपादरक्षे !॥ 29.9
</details>

<details><summary>मूलम्</summary>

अच्छेद्यरश्मिनियतक्रमरत्नधुर्या  
निष्कम्पकूबरनिभं दधती प्रतीकम् ।  
क्रीडागतेषु मधुजित्पदपद्मलक्ष्म्याः  
कर्णीरथस्त्वमसि काञ्चनपादरक्षे !॥ 29.9
</details>

<details open><summary>विश्वास-प्रस्तुतिः</summary>

मञ्जुस्वना मरतकोपलमेचकाङ्गी  
शोणाश्मतुण्डरुचिरा मणिपादुके ! त्वम् ।  
पद्माविहाररसिकस्य परस्य यूनः  
पर्यायतां भजसि पञ्जरशारिकाणाम्॥ 29.10
</details>

<details><summary>मूलम्</summary>

मञ्जुस्वना मरतकोपलमेचकाङ्गी  
शोणाश्मतुण्डरुचिरा मणिपादुके ! त्वम् ।  
पद्माविहाररसिकस्य परस्य यूनः  
पर्यायतां भजसि पञ्जरशारिकाणाम्॥ 29.10
</details>

<details open><summary>विश्वास-प्रस्तुतिः</summary>

शोणोपलैश्चरणरक्षिणि ! संश्रितेषु  
छायात्मना मरतकेषु तवावगाढः ।  
अन्वेति शौरिरभितः फलपङ्क्तिशोभिनि  
आत्मानमेव शयितुं वटपत्रमध्ये॥ 29.11
</details>

<details><summary>मूलम्</summary>

शोणोपलैश्चरणरक्षिणि ! संश्रितेषु  
छायात्मना मरतकेषु तवावगाढः ।  
अन्वेति शौरिरभितः फलपङ्क्तिशोभिनि  
आत्मानमेव शयितुं वटपत्रमध्ये॥ 29.11
</details>

<details open><summary>विश्वास-प्रस्तुतिः</summary>

स्फीतं पदावनि ! तव स्नपनार्द्रमूर्तेः  
आसागरं ततमभून्मणिरश्मिजालम् ।  
लीलोचितं रघुसुतस्य शरव्यमासन्  
यातूनि यस्य वलयेन विवेष्टितानि॥ 29.12
</details>

<details><summary>मूलम्</summary>

स्फीतं पदावनि ! तव स्नपनार्द्रमूर्तेः  
आसागरं ततमभून्मणिरश्मिजालम् ।  
लीलोचितं रघुसुतस्य शरव्यमासन्  
यातूनि यस्य वलयेन विवेष्टितानि॥ 29.12
</details>

<details open><summary>विश्वास-प्रस्तुतिः</summary>

रत्नांशुभिस्तव तदा मणिपादरक्षे !  
संरज्यमानवपुषां रजनीमुखेषु ।  
आकस्मिकागतमदर्शि महौषधित्वं  
साकेतपत्तनसमीपरुहां द्रुमाणाम्॥ 29.13
</details>

<details><summary>मूलम्</summary>

रत्नांशुभिस्तव तदा मणिपादरक्षे !  
संरज्यमानवपुषां रजनीमुखेषु ।  
आकस्मिकागतमदर्शि महौषधित्वं  
साकेतपत्तनसमीपरुहां द्रुमाणाम्॥ 29.13
</details>

<details open><summary>विश्वास-प्रस्तुतिः</summary>

रामे वनं दशरथे च दिवं प्रयाते  
निर्धूतविश्वतिमिरा सहसा बभूव ।  
भूयिष्ठरत्नकिरणा भवती रघूणां  
भूयः प्रतापतपनोदयपूर्वसन्ध्या॥ 29.14
</details>

<details><summary>मूलम्</summary>

रामे वनं दशरथे च दिवं प्रयाते  
निर्धूतविश्वतिमिरा सहसा बभूव ।  
भूयिष्ठरत्नकिरणा भवती रघूणां  
भूयः प्रतापतपनोदयपूर्वसन्ध्या॥ 29.14
</details>

<details open><summary>विश्वास-प्रस्तुतिः</summary>

प्रीतेन देवि ! विभुना प्रतिपादनीयां  
पादावनि ! प्रतिपदोदितमञ्जुनादाम् ।  
विद्यां विदुर्भगवतः प्रतिपादनार्हां  
पारायणागमपयोनिधिपारगास्त्वाम्॥ 29.15
</details>

<details><summary>मूलम्</summary>

प्रीतेन देवि ! विभुना प्रतिपादनीयां  
पादावनि ! प्रतिपदोदितमञ्जुनादाम् ।  
विद्यां विदुर्भगवतः प्रतिपादनार्हां  
पारायणागमपयोनिधिपारगास्त्वाम्॥ 29.15
</details>

<details open><summary>विश्वास-प्रस्तुतिः</summary>

मुक्तांशुकेसरवती स्थिरवज्रदंष्ट्रा  
प्रह्लादसम्पदनुरूपहिरण्यभेदा ।  
मूर्तिः श्रियो भवसि माधवपादरक्षे !  
नाथस्य नूनमुचिता नरसिंहमूर्तेः॥ 29.16
</details>

<details><summary>मूलम्</summary>

मुक्तांशुकेसरवती स्थिरवज्रदंष्ट्रा  
प्रह्लादसम्पदनुरूपहिरण्यभेदा ।  
मूर्तिः श्रियो भवसि माधवपादरक्षे !  
नाथस्य नूनमुचिता नरसिंहमूर्तेः॥ 29.16
</details>

<details open><summary>विश्वास-प्रस्तुतिः</summary>

सम्भावयन्ति कवयश्चतुरप्रचारां  
मञ्जुस्वनां महितमौक्तिकपत्रळाङ्गीम् ।  
स्वाधीनसर्वभुवनां मणिपादुके ! त्वां  
रङ्गाधिराजपदपङ्कजराजहंसीम्॥ 29.17
</details>

<details><summary>मूलम्</summary>

सम्भावयन्ति कवयश्चतुरप्रचारां  
मञ्जुस्वनां महितमौक्तिकपत्रळाङ्गीम् ।  
स्वाधीनसर्वभुवनां मणिपादुके ! त्वां  
रङ्गाधिराजपदपङ्कजराजहंसीम्॥ 29.17
</details>

<details open><summary>विश्वास-प्रस्तुतिः</summary>

मुक्तामयूखरुचिरां मणिपादरक्षे !  
मञ्जुस्वनां मणिभिराहितवर्णवर्गाम् ।  
मन्ये मुकुन्दपदपद्ममधुव्रतीनाम्  
अन्यामकृत्रिमगिरामधिदेवतां त्वाम्॥ 29.18
</details>

<details><summary>मूलम्</summary>

मुक्तामयूखरुचिरां मणिपादरक्षे !  
मञ्जुस्वनां मणिभिराहितवर्णवर्गाम् ।  
मन्ये मुकुन्दपदपद्ममधुव्रतीनाम्  
अन्यामकृत्रिमगिरामधिदेवतां त्वाम्॥ 29.18
</details>

<details open><summary>विश्वास-प्रस्तुतिः</summary>

आसाद्य केकयसुतावरदानमूलं  
कालं प्रदोषमनिरीक्ष्य रमासहायम् ।  
मञ्जुप्रणादरहिता मणिपादरक्षे !  
मौनव्रतं किमपि नूनमवर्तयस्त्वम्॥ 29.19
</details>

<details><summary>मूलम्</summary>

आसाद्य केकयसुतावरदानमूलं  
कालं प्रदोषमनिरीक्ष्य रमासहायम् ।  
मञ्जुप्रणादरहिता मणिपादरक्षे !  
मौनव्रतं किमपि नूनमवर्तयस्त्वम्॥ 29.19
</details>

<details open><summary>विश्वास-प्रस्तुतिः</summary>

वैडूर्यरम्यसलिला महिता मरुद्भिः  
छायावती मरतकोपलरश्मिजालैः ।  
अश्रान्तमोहपदवीपथिकस्य जन्तोः  
विश्रान्तिभूमिरिव शौरिपदावनि ! त्वम्॥ 29.20
</details>

<details><summary>मूलम्</summary>

वैडूर्यरम्यसलिला महिता मरुद्भिः  
छायावती मरतकोपलरश्मिजालैः ।  
अश्रान्तमोहपदवीपथिकस्य जन्तोः  
विश्रान्तिभूमिरिव शौरिपदावनि ! त्वम्॥ 29.20
</details>

<details open><summary>विश्वास-प्रस्तुतिः</summary>

आद्यो रघुक्षितिभुजामभिषेकदीप्तैः  
आप्यायितस्तव पदावनि ! रश्मिजालैः ।  
मन्दीचकार तपनो व्यपनीतभीतिः  
मन्दोदरीवदनचन्द्रमसो मयूखान्॥ 29.21
</details>

<details><summary>मूलम्</summary>

आद्यो रघुक्षितिभुजामभिषेकदीप्तैः  
आप्यायितस्तव पदावनि ! रश्मिजालैः ।  
मन्दीचकार तपनो व्यपनीतभीतिः  
मन्दोदरीवदनचन्द्रमसो मयूखान्॥ 29.21
</details>

<details open><summary>विश्वास-प्रस्तुतिः</summary>

मान्या समस्तजगतां मणिभङ्गनीला  
पादे निसर्गघटिता मणिपादुके ! त्वम् ।  
अन्तः पुरेषु लळितानि गतागतानि  
छायेव रङ्गनृपतेरनुवर्तसे त्वम्॥ 29.22
</details>

<details><summary>मूलम्</summary>

मान्या समस्तजगतां मणिभङ्गनीला  
पादे निसर्गघटिता मणिपादुके ! त्वम् ।  
अन्तः पुरेषु लळितानि गतागतानि  
छायेव रङ्गनृपतेरनुवर्तसे त्वम्॥ 29.22
</details>

<details open><summary>विश्वास-प्रस्तुतिः</summary>

रङ्गाधिराजपदपङ्कजमाश्रयन्ती  
हैमी स्वयं परिगता हरिनीलरत्नैः ।  
सम्भाव्यसे सुकृतिभिर्मणिपादुके ! त्वं  
सामान्यमूर्तिरिव सिन्धुसुताधरण्योः॥ 29.23
</details>

<details><summary>मूलम्</summary>

रङ्गाधिराजपदपङ्कजमाश्रयन्ती  
हैमी स्वयं परिगता हरिनीलरत्नैः ।  
सम्भाव्यसे सुकृतिभिर्मणिपादुके ! त्वं  
सामान्यमूर्तिरिव सिन्धुसुताधरण्योः॥ 29.23
</details>

<details open><summary>विश्वास-प्रस्तुतिः</summary>

अभ्यर्चिता सुमनसां निवहैरजस्रं  
मुक्तारुणोपलनखाङ्गुळिपल्लवश्रीः ।  
श्रेयस्करीं मुरभिदश्चरणद्वयीव  
कान्तिं समाश्रयसि काञ्चनपादुके ! त्वम्॥ 29.24
</details>

<details><summary>मूलम्</summary>

अभ्यर्चिता सुमनसां निवहैरजस्रं  
मुक्तारुणोपलनखाङ्गुळिपल्लवश्रीः ।  
श्रेयस्करीं मुरभिदश्चरणद्वयीव  
कान्तिं समाश्रयसि काञ्चनपादुके ! त्वम्॥ 29.24
</details>

<details open><summary>विश्वास-प्रस्तुतिः</summary>

निर्मृष्टगात्ररुचिरा मणिपादुके ! त्वं  
स्नातानुलेपसुरभिर्नवमाल्यचित्रा ।  
प्राप्ते विहारसमये भजसे मुरारेः  
पादारविन्दपरिभोगमनन्यलभ्यम्॥ 29.25
</details>

<details><summary>मूलम्</summary>

निर्मृष्टगात्ररुचिरा मणिपादुके ! त्वं  
स्नातानुलेपसुरभिर्नवमाल्यचित्रा ।  
प्राप्ते विहारसमये भजसे मुरारेः  
पादारविन्दपरिभोगमनन्यलभ्यम्॥ 29.25
</details>

<details open><summary>विश्वास-प्रस्तुतिः</summary>

नादे पदावनि ! तथा तव सन्निवेशे  
निर्वेशनक्रममसह्यमपाचिकीर्षुः ।  
यैरेव लोचनशतैरभिवीक्षते त्वां  
तैरेव पन्नगपतिः श्रुतिमान् बभूव॥ 29.26
</details>

<details><summary>मूलम्</summary>

नादे पदावनि ! तथा तव सन्निवेशे  
निर्वेशनक्रममसह्यमपाचिकीर्षुः ।  
यैरेव लोचनशतैरभिवीक्षते त्वां  
तैरेव पन्नगपतिः श्रुतिमान् बभूव॥ 29.26
</details>

<details open><summary>विश्वास-प्रस्तुतिः</summary>

पादावनि ! स्फुटमयूखसहस्रदृश्या  
विष्णोः पदेन भवती विहितप्रचारा ।  
त्वद्भक्तियन्त्रितजनप्रथमस्य शम्भोः  
वैकर्तनीमनुकरोति विहारमूर्तिम्॥ 29.27
</details>

<details><summary>मूलम्</summary>

पादावनि ! स्फुटमयूखसहस्रदृश्या  
विष्णोः पदेन भवती विहितप्रचारा ।  
त्वद्भक्तियन्त्रितजनप्रथमस्य शम्भोः  
वैकर्तनीमनुकरोति विहारमूर्तिम्॥ 29.27
</details>

<details open><summary>विश्वास-प्रस्तुतिः</summary>

राज्ये वनेऽपि रघुवीरपदोचितायाः  
संस्मृत्य गौतमवधूपरिरक्षणं ते ।  
मन्ये समाहितधियो मणिपादुके ! त्वां  
मूर्ध्ना भजन्त्यनुदिनं मुनिधर्मदाराः ॥ 29.28
</details>

<details><summary>मूलम्</summary>

राज्ये वनेऽपि रघुवीरपदोचितायाः  
संस्मृत्य गौतमवधूपरिरक्षणं ते ।  
मन्ये समाहितधियो मणिपादुके ! त्वां  
मूर्ध्ना भजन्त्यनुदिनं मुनिधर्मदाराः ॥ 29.28
</details>

<details open><summary>विश्वास-प्रस्तुतिः</summary>

त्वामाश्रितो मणिमयूखसहस्रदृश्यां  
त्वच्छिञ्जितेन सह रङ्गपतिः समुद्यन् ।  
आशङ्क्यते सुमतिभिर्मणिपादरक्षे !  
विद्यासखः सवितृमण्डलमध्यवर्ती ॥ 29.29
</details>

<details><summary>मूलम्</summary>

त्वामाश्रितो मणिमयूखसहस्रदृश्यां  
त्वच्छिञ्जितेन सह रङ्गपतिः समुद्यन् ।  
आशङ्क्यते सुमतिभिर्मणिपादरक्षे !  
विद्यासखः सवितृमण्डलमध्यवर्ती ॥ 29.29
</details>

<details open><summary>विश्वास-प्रस्तुतिः</summary>

रत्नाश्रितैर्हरिपदं मणिपादुके ! त्वं  
स्पृष्ट्वा करैः श्रुतिरसायनमञ्जुनादा ।  
तत्त्वं तदेतदिति बोधयसीव सम्यक्  
वेदान् प्रतारितवतो विविधान् कुदृष्टीन् ॥ 29.30
</details>

<details><summary>मूलम्</summary>

रत्नाश्रितैर्हरिपदं मणिपादुके ! त्वं  
स्पृष्ट्वा करैः श्रुतिरसायनमञ्जुनादा ।  
तत्त्वं तदेतदिति बोधयसीव सम्यक्  
वेदान् प्रतारितवतो विविधान् कुदृष्टीन् ॥ 29.30
</details>

<details open><summary>विश्वास-प्रस्तुतिः</summary>

आनन्दसूः प्रणयिनामनघप्रसादा  
रङ्गाधिराजपदरक्षिणि ! रत्नभासा ।  
न्यस्ते मुहुर्निजभरे स्थिरतां भजन्त्याः  
वर्णांशुकं वितरसीव वसुन्धरायाः॥ 29.31
</details>

<details><summary>मूलम्</summary>

आनन्दसूः प्रणयिनामनघप्रसादा  
रङ्गाधिराजपदरक्षिणि ! रत्नभासा ।  
न्यस्ते मुहुर्निजभरे स्थिरतां भजन्त्याः  
वर्णांशुकं वितरसीव वसुन्धरायाः॥ 29.31
</details>

<details open><summary>विश्वास-प्रस्तुतिः</summary>

त्वं चित्रभानुरसि रत्नविशेषयोगात्  
भूम्ना निजेन परिपुष्यसि पावकत्वम् ।  
स्वेनैव शौरिचरणावनि ! चन्द्ररूपा  
तेजस्त्रयीव मिळिताऽसि तमोपहा नः॥ 29.32
</details>

<details><summary>मूलम्</summary>

त्वं चित्रभानुरसि रत्नविशेषयोगात्  
भूम्ना निजेन परिपुष्यसि पावकत्वम् ।  
स्वेनैव शौरिचरणावनि ! चन्द्ररूपा  
तेजस्त्रयीव मिळिताऽसि तमोपहा नः॥ 29.32
</details>

<details open><summary>विश्वास-प्रस्तुतिः</summary>

प्रौढप्रवाळरुचिरा भुवनैकवन्द्या  
रङ्गाधिराजचरणावनि ! रम्यचन्द्रा ।  
सम्भिन्नमौक्तिकरुचिः सततं प्रजानां  
तापात्ययं दिशसि तारकितेव सन्ध्या॥ 29.33
</details>

<details><summary>मूलम्</summary>

प्रौढप्रवाळरुचिरा भुवनैकवन्द्या  
रङ्गाधिराजचरणावनि ! रम्यचन्द्रा ।  
सम्भिन्नमौक्तिकरुचिः सततं प्रजानां  
तापात्ययं दिशसि तारकितेव सन्ध्या॥ 29.33
</details>

<details open><summary>विश्वास-प्रस्तुतिः</summary>

रङ्गेश्वरस्य पुरतो मणिपादुके ! त्वं  
रत्नांशुभिर्विकिरसि स्फुटभक्तिबन्धा ।  
पादौ विहारयितुमद्भुतसौकुमार्यौ  
प्रायः सरोजकुमुदोत्पलपत्रपङ्क्तिम्॥ 29.34
</details>

<details><summary>मूलम्</summary>

रङ्गेश्वरस्य पुरतो मणिपादुके ! त्वं  
रत्नांशुभिर्विकिरसि स्फुटभक्तिबन्धा ।  
पादौ विहारयितुमद्भुतसौकुमार्यौ  
प्रायः सरोजकुमुदोत्पलपत्रपङ्क्तिम्॥ 29.34
</details>

<details open><summary>विश्वास-प्रस्तुतिः</summary>

आसन्नवृत्तिरवरोधगृहेषु शौरेः  
आपादयस्यनुपदं वरवर्णिनीनाम् ।  
आलग्नरत्नकिरणा मणिपादुके ! त्वं  
मञ्जुस्वना मदनबाणनिघर्षशङ्काम्॥ 29.35
</details>

<details><summary>मूलम्</summary>

आसन्नवृत्तिरवरोधगृहेषु शौरेः  
आपादयस्यनुपदं वरवर्णिनीनाम् ।  
आलग्नरत्नकिरणा मणिपादुके ! त्वं  
मञ्जुस्वना मदनबाणनिघर्षशङ्काम्॥ 29.35
</details>

<details open><summary>विश्वास-प्रस्तुतिः</summary>

पर्याप्तमौक्तिकनखा स्फुटपद्मरागा  
रेखाविशेषरुचिरा लळितप्रचारा ।  
रङ्गाधिराजपदयोर्मणिपादुके ! त्वं  
सायुज्यमाश्रितवतीव समस्तवन्द्या॥ 29.36
</details>

<details><summary>मूलम्</summary>

पर्याप्तमौक्तिकनखा स्फुटपद्मरागा  
रेखाविशेषरुचिरा लळितप्रचारा ।  
रङ्गाधिराजपदयोर्मणिपादुके ! त्वं  
सायुज्यमाश्रितवतीव समस्तवन्द्या॥ 29.36
</details>

<details open><summary>विश्वास-प्रस्तुतिः</summary>

प्राप्ताभिषेका मणिपादुके ! त्वं  
प्रदीप्तरत्ना रघुराजधान्याः ।  
प्रदक्षिणप्रक्रमणादकार्षीः  
प्राकारमाग्नेयमिव प्रभाभिः॥ 29.37
</details>

<details><summary>मूलम्</summary>

प्राप्ताभिषेका मणिपादुके ! त्वं  
प्रदीप्तरत्ना रघुराजधान्याः ।  
प्रदक्षिणप्रक्रमणादकार्षीः  
प्राकारमाग्नेयमिव प्रभाभिः॥ 29.37
</details>

<details open><summary>विश्वास-प्रस्तुतिः</summary>

रत्नासने राघवपादरक्षे !  
प्रदीप्यमानास्तव पद्मरागाः ।  
प्रायो नरेन्द्रान् भरतस्य  
जेतुः प्रतापवह्नेरभवन् प्ररोहाः॥ 29.38
</details>

<details><summary>मूलम्</summary>

रत्नासने राघवपादरक्षे !  
प्रदीप्यमानास्तव पद्मरागाः ।  
प्रायो नरेन्द्रान् भरतस्य  
जेतुः प्रतापवह्नेरभवन् प्ररोहाः॥ 29.38
</details>

<details open><summary>विश्वास-प्रस्तुतिः</summary>

शुभप्रणादा भवती श्रुतीनां  
कण्ठेषु वैकुण्ठपतिं वराणाम् ।  
बध्नासि नूनं मणिपादरक्षे !  
माङ्गळ्यसूत्रं मणिरश्मिजालैः॥ 29.39
</details>

<details><summary>मूलम्</summary>

शुभप्रणादा भवती श्रुतीनां  
कण्ठेषु वैकुण्ठपतिं वराणाम् ।  
बध्नासि नूनं मणिपादरक्षे !  
माङ्गळ्यसूत्रं मणिरश्मिजालैः॥ 29.39
</details>

<details open><summary>विश्वास-प्रस्तुतिः</summary>

विचित्रवर्णा श्रुतिरम्यशब्दा  
निषेव्यसे नाकसदां शिरोभिः ।  
मधुद्विषस्त्वं मणिपादरक्षे !  
श्रेयस्करी शासनपत्रिकेव॥ 29.40
</details>

<details><summary>मूलम्</summary>

विचित्रवर्णा श्रुतिरम्यशब्दा  
निषेव्यसे नाकसदां शिरोभिः ।  
मधुद्विषस्त्वं मणिपादरक्षे !  
श्रेयस्करी शासनपत्रिकेव॥ 29.40
</details>

<details open><summary>विश्वास-प्रस्तुतिः</summary>

स्थिरा स्वभावान्मणिपादुके ! त्वं  
सर्वंसहा स्वादुफलप्रसूतिः ।  
पृथ्वीव पद्भ्यां परमस्य पुंसः  
संसृज्यसे देवि ! विभज्यसे च॥ 29.41
</details>

<details><summary>मूलम्</summary>

स्थिरा स्वभावान्मणिपादुके ! त्वं  
सर्वंसहा स्वादुफलप्रसूतिः ।  
पृथ्वीव पद्भ्यां परमस्य पुंसः  
संसृज्यसे देवि ! विभज्यसे च॥ 29.41
</details>

<details open><summary>विश्वास-प्रस्तुतिः</summary>

पश्यन्ति रङ्गेश्वरपादरक्षे !  
पूजासु ते संहितपुष्पजालाम् ।  
मृगीदृशो वासवरत्नरेखां  
सचित्रपुङ्खामिव मन्मथज्याम्॥ 29.42
</details>

<details><summary>मूलम्</summary>

पश्यन्ति रङ्गेश्वरपादरक्षे !  
पूजासु ते संहितपुष्पजालाम् ।  
मृगीदृशो वासवरत्नरेखां  
सचित्रपुङ्खामिव मन्मथज्याम्॥ 29.42
</details>

<details open><summary>विश्वास-प्रस्तुतिः</summary>

करैरुदग्रैः स्फुरतां मणीनां  
मञ्जुस्वना माधवपादुके ! त्वम् ।  
अनूपदेशे कनकापगायाः  
कलेः प्रवेशं प्रतिषेधसीव॥ 29.43
</details>

<details><summary>मूलम्</summary>

करैरुदग्रैः स्फुरतां मणीनां  
मञ्जुस्वना माधवपादुके ! त्वम् ।  
अनूपदेशे कनकापगायाः  
कलेः प्रवेशं प्रतिषेधसीव॥ 29.43
</details>

<details open><summary>विश्वास-प्रस्तुतिः</summary>

आक्रान्तवेदिर्भवती तदानीं  
अदर्शि मुक्तान्वितशोणरत्ना ।  
करग्रहार्थं भरतेन भूम्याः  
लाजोत्करैर्वह्निशिखेव कीर्णा॥ 29.44
</details>

<details><summary>मूलम्</summary>

आक्रान्तवेदिर्भवती तदानीं  
अदर्शि मुक्तान्वितशोणरत्ना ।  
करग्रहार्थं भरतेन भूम्याः  
लाजोत्करैर्वह्निशिखेव कीर्णा॥ 29.44
</details>

<details open><summary>विश्वास-प्रस्तुतिः</summary>

पत्रळा मणिगणैर्हिरण्मयी  
भासि रङ्गपतिरत्नपादुके ! ।  
केळिमण्टपगतागतोचिता  
भूमिकेव गरुडेन कल्पिता॥ 29.45
</details>

<details><summary>मूलम्</summary>

पत्रळा मणिगणैर्हिरण्मयी  
भासि रङ्गपतिरत्नपादुके ! ।  
केळिमण्टपगतागतोचिता  
भूमिकेव गरुडेन कल्पिता॥ 29.45
</details>

<details open><summary>विश्वास-प्रस्तुतिः</summary>

उन्नतं बलिविरोधिनस्तदा  
पादुके ! पदसरोजमाश्रिता ।  
मौक्तिकस्तबकमध्यसम्मितं  
व्योम षड्पदतुलामलम्भयः॥ 29.46
</details>

<details><summary>मूलम्</summary>

उन्नतं बलिविरोधिनस्तदा  
पादुके ! पदसरोजमाश्रिता ।  
मौक्तिकस्तबकमध्यसम्मितं  
व्योम षड्पदतुलामलम्भयः॥ 29.46
</details>

<details open><summary>विश्वास-प्रस्तुतिः</summary>

कोमलाङ्गुळिनिवेशयन्त्रिका-  
न्यस्तमौक्तिकमयूखदन्तुरा ।  
मङ्गळानि वमसीव देहिनां  
रङ्गराजमणिपादुके ! स्वयम्॥ 29.47
</details>

<details><summary>मूलम्</summary>

कोमलाङ्गुळिनिवेशयन्त्रिका-  
न्यस्तमौक्तिकमयूखदन्तुरा ।  
मङ्गळानि वमसीव देहिनां  
रङ्गराजमणिपादुके ! स्वयम्॥ 29.47
</details>

<details open><summary>विश्वास-प्रस्तुतिः</summary>

पङ्कजासहचरस्य रङ्गिणः  
पादुके ! निजपदादनन्तरम् ।  
न्यस्यतस्त्वयि जगन्ति जायते  
नागभोगशयनं निरङ्कुशम्॥ 29.48
</details>

<details><summary>मूलम्</summary>

पङ्कजासहचरस्य रङ्गिणः  
पादुके ! निजपदादनन्तरम् ।  
न्यस्यतस्त्वयि जगन्ति जायते  
नागभोगशयनं निरङ्कुशम्॥ 29.48
</details>

<details open><summary>विश्वास-प्रस्तुतिः</summary>

साधयन्ति मधुवैरिपादुके !  
साधवः स्थिरमुपायमन्तिमम् ।  
त्वत्प्रवृत्तिविनिवर्तनोचित-  
स्वप्रवृत्तिविनिवर्तनान्वितम्॥ 29.49
</details>

<details><summary>मूलम्</summary>

साधयन्ति मधुवैरिपादुके !  
साधवः स्थिरमुपायमन्तिमम् ।  
त्वत्प्रवृत्तिविनिवर्तनोचित-  
स्वप्रवृत्तिविनिवर्तनान्वितम्॥ 29.49
</details>

<details open><summary>विश्वास-प्रस्तुतिः</summary>

नन्दसूनुपदपद्ममिन्दिरा-  
पाणिपल्लवनिपीडनासहम् ।  
पादुके ! तव बलेन पर्यभूत्  
ऊष्मळामुरगमौळिशर्कराम्॥ 29.50
</details>

<details><summary>मूलम्</summary>

नन्दसूनुपदपद्ममिन्दिरा-  
पाणिपल्लवनिपीडनासहम् ।  
पादुके ! तव बलेन पर्यभूत्  
ऊष्मळामुरगमौळिशर्कराम्॥ 29.50
</details>

<details open><summary>विश्वास-प्रस्तुतिः</summary>

मणिनिकरसमुत्थैः सर्ववर्णा मयूखैः  
प्रकटितशुभनादा पादुके ! रङ्गभर्तुः ।  
निखिलनिगमसूतेर्ब्रह्मणस्तत्सनाथाम्  
अवगमयसि हृद्यामर्धमात्रां चतुर्थीम्॥ 29.51
</details>

<details><summary>मूलम्</summary>

मणिनिकरसमुत्थैः सर्ववर्णा मयूखैः  
प्रकटितशुभनादा पादुके ! रङ्गभर्तुः ।  
निखिलनिगमसूतेर्ब्रह्मणस्तत्सनाथाम्  
अवगमयसि हृद्यामर्धमात्रां चतुर्थीम्॥ 29.51
</details>

<details open><summary>विश्वास-प्रस्तुतिः</summary>

श्रुतिविषयगुणा त्वं पादुके ! दैत्यहन्तुः  
सततगतिमनोज्ञा स्वेन धाम्ना ज्वलन्ती ।  
जनितभुवनवृद्धिः दृश्यसे स्थैर्ययुक्ता  
विधृतनिखिलभूता वैजयन्तीव माला॥ 29.52
</details>

<details><summary>मूलम्</summary>

श्रुतिविषयगुणा त्वं पादुके ! दैत्यहन्तुः  
सततगतिमनोज्ञा स्वेन धाम्ना ज्वलन्ती ।  
जनितभुवनवृद्धिः दृश्यसे स्थैर्ययुक्ता  
विधृतनिखिलभूता वैजयन्तीव माला॥ 29.52
</details>

<details open><summary>विश्वास-प्रस्तुतिः</summary>

रघुपतिपदसङ्गाद्राज्यखेदं त्यजन्ती  
पुनरपि भवती स्वान् दर्शयन्ती विहारान् ।  
अभिसमधितवृद्धिं हर्षकोलाहलानां  
जनपदजनितानां ज्यायसा शिञ्जितेन॥ 29.53
</details>

<details><summary>मूलम्</summary>

रघुपतिपदसङ्गाद्राज्यखेदं त्यजन्ती  
पुनरपि भवती स्वान् दर्शयन्ती विहारान् ।  
अभिसमधितवृद्धिं हर्षकोलाहलानां  
जनपदजनितानां ज्यायसा शिञ्जितेन॥ 29.53
</details>

<details open><summary>विश्वास-प्रस्तुतिः</summary>

हरिचरणमुपघ्नं पादुके ! संश्रितायाम्  
अधिगतबहुशाखं वैभवं दर्शयन्त्याम् ।  
अभजत विधिहस्तन्यस्तधर्मद्रवायां  
त्वयि मुकुळसमृद्धिं मौक्तिकश्रीस्तदानीम्॥ 29.54
</details>

<details><summary>मूलम्</summary>

हरिचरणमुपघ्नं पादुके ! संश्रितायाम्  
अधिगतबहुशाखं वैभवं दर्शयन्त्याम् ।  
अभजत विधिहस्तन्यस्तधर्मद्रवायां  
त्वयि मुकुळसमृद्धिं मौक्तिकश्रीस्तदानीम्॥ 29.54
</details>

<details open><summary>विश्वास-प्रस्तुतिः</summary>

कनकरुचिरकान्तिः कल्पिताशोकभारा  
कृतपदकमलश्रीः क्रीडता माधवेन ।  
दिशिदिशि सुमनोभिर्दर्शनीयानुभावा  
सुरभिसमयलक्ष्मीं पादुके ! पुष्यसि त्वम्॥ 29.55
</details>

<details><summary>मूलम्</summary>

कनकरुचिरकान्तिः कल्पिताशोकभारा  
कृतपदकमलश्रीः क्रीडता माधवेन ।  
दिशिदिशि सुमनोभिर्दर्शनीयानुभावा  
सुरभिसमयलक्ष्मीं पादुके ! पुष्यसि त्वम्॥ 29.55
</details>

<details open><summary>विश्वास-प्रस्तुतिः</summary>

प्रणिहितपदपद्मा पादुके ! रङ्गभर्तुः  
शुभतरगतिहेतुश्चारुमुक्ताप्रवाळा ।  
स्थिरपरिणतरागां शुद्धबोधानुबद्धां  
स्वजनयसि मुनीनां त्वन्मयीं चित्तवृत्तिम्॥ 29.56
</details>

<details><summary>मूलम्</summary>

प्रणिहितपदपद्मा पादुके ! रङ्गभर्तुः  
शुभतरगतिहेतुश्चारुमुक्ताप्रवाळा ।  
स्थिरपरिणतरागां शुद्धबोधानुबद्धां  
स्वजनयसि मुनीनां त्वन्मयीं चित्तवृत्तिम्॥ 29.56
</details>

<details open><summary>विश्वास-प्रस्तुतिः</summary>

विरचितनवभागा रत्नभेदैर्विचित्रैः  
विविधविततरेखाव्यक्तसीमाविभागा ।  
हरिचरणसरोजं प्रेप्सतामर्चनीयं  
प्रथयसि नवनाभं मण्डलं पादुके ! त्वम्॥ 29.57
</details>

<details><summary>मूलम्</summary>

विरचितनवभागा रत्नभेदैर्विचित्रैः  
विविधविततरेखाव्यक्तसीमाविभागा ।  
हरिचरणसरोजं प्रेप्सतामर्चनीयं  
प्रथयसि नवनाभं मण्डलं पादुके ! त्वम्॥ 29.57
</details>

<details open><summary>विश्वास-प्रस्तुतिः</summary>

परिणतगुणजाला पङ्क्तिभिर्मौक्तिकानां  
बहुविधमणिरश्मिग्रन्थिबन्धाभिरामा ।  
रघुपतिपदरक्षे ! राजवाह्यस्य कुम्भे  
कलितरुचिरभूस्त्वं काऽपि नक्षत्रमाला॥ 29.58
</details>

<details><summary>मूलम्</summary>

परिणतगुणजाला पङ्क्तिभिर्मौक्तिकानां  
बहुविधमणिरश्मिग्रन्थिबन्धाभिरामा ।  
रघुपतिपदरक्षे ! राजवाह्यस्य कुम्भे  
कलितरुचिरभूस्त्वं काऽपि नक्षत्रमाला॥ 29.58
</details>

<details open><summary>विश्वास-प्रस्तुतिः</summary>

चरितनिखिलवृत्तिश्चारुपद्मासनस्था  
गुणनिबिडितमुक्तापङ्क्तिबद्धाक्षमाला ।  
सविधमधिवसन्ती पादुके ! रङ्गभर्तुः  
चरणकमलमन्तर्बिम्बितं ध्यायसीव॥ 29.59
</details>

<details><summary>मूलम्</summary>

चरितनिखिलवृत्तिश्चारुपद्मासनस्था  
गुणनिबिडितमुक्तापङ्क्तिबद्धाक्षमाला ।  
सविधमधिवसन्ती पादुके ! रङ्गभर्तुः  
चरणकमलमन्तर्बिम्बितं ध्यायसीव॥ 29.59
</details>

<details open><summary>विश्वास-प्रस्तुतिः</summary>

अनुपधि परिरक्षन्नेकपुत्राभिमानाद्  
भुवनमिदमशेषं पादुके ! रङ्गनाथः ।  
निजपदनिहितायां देवि ! तिष्ठन् व्रजन् वा  
त्वयि निहितभरोऽभूत् किं पुनः स्वापमृच्छन्॥ 29.60
</details>

<details><summary>मूलम्</summary>

अनुपधि परिरक्षन्नेकपुत्राभिमानाद्  
भुवनमिदमशेषं पादुके ! रङ्गनाथः ।  
निजपदनिहितायां देवि ! तिष्ठन् व्रजन् वा  
त्वयि निहितभरोऽभूत् किं पुनः स्वापमृच्छन्॥ 29.60
</details>

<details open><summary>विश्वास-प्रस्तुतिः</summary>

त्वरितमुपगतानां श्रीमतो रङ्गभर्तुः  
त्वदुपहितपदस्य स्वैरयात्रोत्सवेषु ।  
मुखरयति दिगन्तान्मुह्यतां त्वत्प्रशस्तौ  
विहितकुसुमवृष्टिर्व्यावघोषी सुराणाम्॥ 29.61
</details>

<details><summary>मूलम्</summary>

त्वरितमुपगतानां श्रीमतो रङ्गभर्तुः  
त्वदुपहितपदस्य स्वैरयात्रोत्सवेषु ।  
मुखरयति दिगन्तान्मुह्यतां त्वत्प्रशस्तौ  
विहितकुसुमवृष्टिर्व्यावघोषी सुराणाम्॥ 29.61
</details>

<details open><summary>विश्वास-प्रस्तुतिः</summary>

मनसि नियमयुक्ते वर्तमाना मुनीनां  
प्रतिपदमुपयान्ती भावनीयक्रमत्वम् ।  
श्रुतिरिव निजशब्दैः पादुके ! रङ्गभर्तुः  
पदमनितरगम्यं व्यङ्क्तुमर्हा त्वमेव॥ 29.62
</details>

<details><summary>मूलम्</summary>

मनसि नियमयुक्ते वर्तमाना मुनीनां  
प्रतिपदमुपयान्ती भावनीयक्रमत्वम् ।  
श्रुतिरिव निजशब्दैः पादुके ! रङ्गभर्तुः  
पदमनितरगम्यं व्यङ्क्तुमर्हा त्वमेव॥ 29.62
</details>

<details open><summary>विश्वास-प्रस्तुतिः</summary>

अविकलनिजचन्द्रालोकसन्दर्शनीया  
प्रतिकलमुपभोग्या पादुके ! रङ्गभर्तुः ।  
मुकुळयितुमशेषं मौक्तिकज्योत्स्नया नः  
प्रभवसि तिमिरौघं पौर्णमासी निशेव॥ 29.63
</details>

<details><summary>मूलम्</summary>

अविकलनिजचन्द्रालोकसन्दर्शनीया  
प्रतिकलमुपभोग्या पादुके ! रङ्गभर्तुः ।  
मुकुळयितुमशेषं मौक्तिकज्योत्स्नया नः  
प्रभवसि तिमिरौघं पौर्णमासी निशेव॥ 29.63
</details>

<details open><summary>विश्वास-प्रस्तुतिः</summary>

हंसश्रेणीपरिचितगतिर्हारिणी कल्मषाणां  
मौळौ शम्भोः स्थितिमधिगता मुग्धचन्द्रानुबद्धा ।  
राज्ञामेका रघुकुलभुवां सम्यगुत्तारिका त्वं  
काले तस्मिन् क्षितिमधिगता पादुके ! जाह्नवीव॥ 29.64
</details>

<details><summary>मूलम्</summary>

हंसश्रेणीपरिचितगतिर्हारिणी कल्मषाणां  
मौळौ शम्भोः स्थितिमधिगता मुग्धचन्द्रानुबद्धा ।  
राज्ञामेका रघुकुलभुवां सम्यगुत्तारिका त्वं  
काले तस्मिन् क्षितिमधिगता पादुके ! जाह्नवीव॥ 29.64
</details>

<details open><summary>विश्वास-प्रस्तुतिः</summary>

स्वच्छाकारां श्रुतिसुरभितां स्वादुभावोपपन्नां  
मार्गेमार्गे महितविभवां पादुके ! तीर्थभेदैः ।  
शीतस्पर्शां श्रमविनयिनीं गाहते मन्दमन्दं  
क्रीडालोलः कमलनिलयादत्तहस्तो युवा त्वाम्॥ 29.65
</details>

<details><summary>मूलम्</summary>

स्वच्छाकारां श्रुतिसुरभितां स्वादुभावोपपन्नां  
मार्गेमार्गे महितविभवां पादुके ! तीर्थभेदैः ।  
शीतस्पर्शां श्रमविनयिनीं गाहते मन्दमन्दं  
क्रीडालोलः कमलनिलयादत्तहस्तो युवा त्वाम्॥ 29.65
</details>

<details open><summary>विश्वास-प्रस्तुतिः</summary>

अभ्यस्त्यन्त्योः क्रममनुपमं रङ्गभर्तुर्विहारे  
स्थानेस्थाने स्वरपरिणतिं लम्भितस्तत्तदर्हाम् ।  
पर्यायेण प्रहितपदयोः पादुके ! श्रुत्युदारः  
शिञ्जानादः स्फुरति युवयोः शृङ्खलाबन्धरम्यः॥ 29.66
</details>

<details><summary>मूलम्</summary>

अभ्यस्त्यन्त्योः क्रममनुपमं रङ्गभर्तुर्विहारे  
स्थानेस्थाने स्वरपरिणतिं लम्भितस्तत्तदर्हाम् ।  
पर्यायेण प्रहितपदयोः पादुके ! श्रुत्युदारः  
शिञ्जानादः स्फुरति युवयोः शृङ्खलाबन्धरम्यः॥ 29.66
</details>

<details open><summary>विश्वास-प्रस्तुतिः</summary>

आसन्नानां दिवसमपुनर्नक्तमापादयन्ती  
स्फीतालोका मणिभिरभितः प्राणिनामस्तदोषा ।  
प्रह्वैर्जुष्टा विबुधनिवहैः पादुके ! रङ्गभर्तुः  
पादाम्भोजे दिशति भवती पूर्वसन्ध्येव कान्तिम्॥ 29.67
</details>

<details><summary>मूलम्</summary>

आसन्नानां दिवसमपुनर्नक्तमापादयन्ती  
स्फीतालोका मणिभिरभितः प्राणिनामस्तदोषा ।  
प्रह्वैर्जुष्टा विबुधनिवहैः पादुके ! रङ्गभर्तुः  
पादाम्भोजे दिशति भवती पूर्वसन्ध्येव कान्तिम्॥ 29.67
</details>

<details open><summary>विश्वास-प्रस्तुतिः</summary>

रम्यालोका लळितगमना पद्मरागाधरोष्ठी  
मध्ये क्षामा मणिवलयिनी मौक्तिकव्यक्तहासा ।  
श्यामा नित्यं हरितमणिभिः शार्ङ्गिणः पादरक्षे !  
मन्ये धातुर्भवसि महिळानिर्मितौ मातृका त्वम्॥ 29.68
</details>

<details><summary>मूलम्</summary>

रम्यालोका लळितगमना पद्मरागाधरोष्ठी  
मध्ये क्षामा मणिवलयिनी मौक्तिकव्यक्तहासा ।  
श्यामा नित्यं हरितमणिभिः शार्ङ्गिणः पादरक्षे !  
मन्ये धातुर्भवसि महिळानिर्मितौ मातृका त्वम्॥ 29.68
</details>

<details open><summary>विश्वास-प्रस्तुतिः</summary>

स्थित्वा पूर्वं क्वचन भवती भद्रपीठस्य मध्ये  
रत्नोदञ्चत्किरणनिकरा रङ्गिणः पादरक्षे ! ।  
व्याकीर्णानां नृपतिविरहाद्देवि ! वर्णाश्रमाणां  
नूनं सीमाविभजनसहं निर्ममे सूत्रपातम्॥ 29.69
</details>

<details><summary>मूलम्</summary>

स्थित्वा पूर्वं क्वचन भवती भद्रपीठस्य मध्ये  
रत्नोदञ्चत्किरणनिकरा रङ्गिणः पादरक्षे ! ।  
व्याकीर्णानां नृपतिविरहाद्देवि ! वर्णाश्रमाणां  
नूनं सीमाविभजनसहं निर्ममे सूत्रपातम्॥ 29.69
</details>

<details open><summary>विश्वास-प्रस्तुतिः</summary>

मातर्मञ्जुस्वनपरिणतप्रार्थनावाक्यपूर्वं  
निक्षिप्तायां त्वयि चरणयोः पादुके ! रङ्गभर्तुः ।  
त्वय्यायत्तं किमपि कुशलं जानतीनां प्रजानां  
पर्याप्तं तन्न खलु न भवत्यात्मनिक्षेपकृत्यम्॥ 29.70
</details>

<details><summary>मूलम्</summary>

मातर्मञ्जुस्वनपरिणतप्रार्थनावाक्यपूर्वं  
निक्षिप्तायां त्वयि चरणयोः पादुके ! रङ्गभर्तुः ।  
त्वय्यायत्तं किमपि कुशलं जानतीनां प्रजानां  
पर्याप्तं तन्न खलु न भवत्यात्मनिक्षेपकृत्यम्॥ 29.70
</details>

<details open><summary>विश्वास-प्रस्तुतिः</summary>

नित्यं रङ्गक्षितिपतिपदन्यासधन्यात्मनस्ते  
शिञ्जानादं श्रवणमधुरं पादुके ! दीर्घयन्तः ।  
काले तस्मिन् करणविगमक्लेशजातं विहन्युः  
सन्तापं नस्तरुणतुळसीगन्धिनो गन्धवाहाः॥ 29.71
</details>

<details><summary>मूलम्</summary>

नित्यं रङ्गक्षितिपतिपदन्यासधन्यात्मनस्ते  
शिञ्जानादं श्रवणमधुरं पादुके ! दीर्घयन्तः ।  
काले तस्मिन् करणविगमक्लेशजातं विहन्युः  
सन्तापं नस्तरुणतुळसीगन्धिनो गन्धवाहाः॥ 29.71
</details>

<details open><summary>विश्वास-प्रस्तुतिः</summary>

संसाराध्वश्रमपरिणतं संश्रितानां जनानां  
तापं सद्यः शमयितुमलं शार्ङ्गिणः पादुके ! त्वम् ।  
चन्द्रापीडे प्रणमति नवां चन्द्रिकामापिबद्भिः  
धारानिर्यत्सलिलकणिकाशीकरैश्चन्द्रकान्तैः॥ 29.72
</details>

<details><summary>मूलम्</summary>

संसाराध्वश्रमपरिणतं संश्रितानां जनानां  
तापं सद्यः शमयितुमलं शार्ङ्गिणः पादुके ! त्वम् ।  
चन्द्रापीडे प्रणमति नवां चन्द्रिकामापिबद्भिः  
धारानिर्यत्सलिलकणिकाशीकरैश्चन्द्रकान्तैः॥ 29.72
</details>

<details open><summary>विश्वास-प्रस्तुतिः</summary>

वज्रोपेतां वलभिदुपलश्यामलां मञ्जुघोषां  
मुक्तासारां मधुरचपलां वीक्ष्य विष्णोः पदे त्वाम् ।  
हर्षोत्कर्षादुपरि चलयन् पादुके ! चन्द्रकान्तं  
धत्ते नित्यं धृतघनरुचिस्ताण्डवं नीलकण्ठः॥ 29.73
</details>

<details><summary>मूलम्</summary>

वज्रोपेतां वलभिदुपलश्यामलां मञ्जुघोषां  
मुक्तासारां मधुरचपलां वीक्ष्य विष्णोः पदे त्वाम् ।  
हर्षोत्कर्षादुपरि चलयन् पादुके ! चन्द्रकान्तं  
धत्ते नित्यं धृतघनरुचिस्ताण्डवं नीलकण्ठः॥ 29.73
</details>

<details open><summary>विश्वास-प्रस्तुतिः</summary>

श्रीरङ्गेन्दोश्चरणकमलं तादृशं धारयन्ती  
काले काले सह कमलया कॢप्तयात्रोत्सवश्रीः ।  
गत्वागत्वा स्वयमनुगृहद्वारमुन्निद्रनादा  
पौरान्नित्यं किमपि कुशलं पादुके ! पृच्छसीव॥ 29.74
</details>

<details><summary>मूलम्</summary>

श्रीरङ्गेन्दोश्चरणकमलं तादृशं धारयन्ती  
काले काले सह कमलया कॢप्तयात्रोत्सवश्रीः ।  
गत्वागत्वा स्वयमनुगृहद्वारमुन्निद्रनादा  
पौरान्नित्यं किमपि कुशलं पादुके ! पृच्छसीव॥ 29.74
</details>

<details open><summary>विश्वास-प्रस्तुतिः</summary>

चतुरविहारिणीं रुचिरपक्षरुचिं भवतीं  
मनसिजसायकासनगुणोचितमञ्जुरवाम् ।  
अनुपदमाद्रियेमहि महेन्द्रशिलामहितां  
हरिचरणारविन्दमकरन्दमधुव्रतिकाम्॥ 29.75
</details>

<details><summary>मूलम्</summary>

चतुरविहारिणीं रुचिरपक्षरुचिं भवतीं  
मनसिजसायकासनगुणोचितमञ्जुरवाम् ।  
अनुपदमाद्रियेमहि महेन्द्रशिलामहितां  
हरिचरणारविन्दमकरन्दमधुव्रतिकाम्॥ 29.75
</details>

<details open><summary>विश्वास-प्रस्तुतिः</summary>

कनकरुचा जटामुरगमौळिमणीन् मणिभिः  
त्रिदिवतरङ्गिणीं तरळमौक्तिकदीधितिभिः ।  
कुटिलतया क्वचिच्छशिकलामधरीकुरुषे  
मुररिपुपादुके ! पुरभिदः शिरसा विधृता॥ 29.76
</details>

<details><summary>मूलम्</summary>

कनकरुचा जटामुरगमौळिमणीन् मणिभिः  
त्रिदिवतरङ्गिणीं तरळमौक्तिकदीधितिभिः ।  
कुटिलतया क्वचिच्छशिकलामधरीकुरुषे  
मुररिपुपादुके ! पुरभिदः शिरसा विधृता॥ 29.76
</details>

<details open><summary>विश्वास-प्रस्तुतिः</summary>

काले तल्पभुजङ्गमस्य भजतः काष्ठां गतां शेषतां  
मूर्तिं कामपि वेद्मि रङ्गनृपतेश्चित्रां पदत्रद्वयीम् ।  
सेवानम्रसुरासुरेन्द्रमकुटीशेषापट् ईसङ्गमे  
मुक्ताचन्द्रिकयेव या प्रथयते निर्मोकयोगं पुनः॥ 29.77
</details>

<details><summary>मूलम्</summary>

काले तल्पभुजङ्गमस्य भजतः काष्ठां गतां शेषतां  
मूर्तिं कामपि वेद्मि रङ्गनृपतेश्चित्रां पदत्रद्वयीम् ।  
सेवानम्रसुरासुरेन्द्रमकुटीशेषापट् ईसङ्गमे  
मुक्ताचन्द्रिकयेव या प्रथयते निर्मोकयोगं पुनः॥ 29.77
</details>

<details open><summary>विश्वास-प्रस्तुतिः</summary>

चन्द्रापीडशिखण्डचन्द्रशिखरच्योतत्सुधानिर्झर-  
स्तोकाश्लिष्टसुरेन्द्रशेखररजः स्त्यानां स्तुमः पादुकाम् ।  
ब्रह्मस्तम्बविभक्तसीमविविधक्षेत्रज्ञसर्गस्थिति-  
ध्वंसानुग्रहनिग्रहप्रणयिनी या सा क्रियारङ्गिणः॥ 29.78
</details>

<details><summary>मूलम्</summary>

चन्द्रापीडशिखण्डचन्द्रशिखरच्योतत्सुधानिर्झर-  
स्तोकाश्लिष्टसुरेन्द्रशेखररजः स्त्यानां स्तुमः पादुकाम् ।  
ब्रह्मस्तम्बविभक्तसीमविविधक्षेत्रज्ञसर्गस्थिति-  
ध्वंसानुग्रहनिग्रहप्रणयिनी या सा क्रियारङ्गिणः॥ 29.78
</details>

<details open><summary>विश्वास-प्रस्तुतिः</summary>

लक्ष्मीनूपुरशिञ्जितेन गुणितं नादं तवाकर्णयन्  
आजिघ्रन्निगमान्तगन्धतुळसीदामोत्थितं सौरभम् ।  
काले कुत्रचिदागतं करुणया सार्धं त्वया चाग्रतः  
पश्येयं मणिपादुके ! परतरं पद्मेक्षणं दैवतम्॥ 29.79
</details>

<details><summary>मूलम्</summary>

लक्ष्मीनूपुरशिञ्जितेन गुणितं नादं तवाकर्णयन्  
आजिघ्रन्निगमान्तगन्धतुळसीदामोत्थितं सौरभम् ।  
काले कुत्रचिदागतं करुणया सार्धं त्वया चाग्रतः  
पश्येयं मणिपादुके ! परतरं पद्मेक्षणं दैवतम्॥ 29.79
</details>

<details open><summary>विश्वास-प्रस्तुतिः</summary>

वहति क्षितिव्यवहितां सोऽपि  
त्वां गतिषु पादुके ! रङ्गी ।  
कमठपतिभुजगपरिबृढ-  
करिवरकुलशिखरिभूमिकाभेदैः॥ 29.80
</details>

<details><summary>मूलम्</summary>

वहति क्षितिव्यवहितां सोऽपि  
त्वां गतिषु पादुके ! रङ्गी ।  
कमठपतिभुजगपरिबृढ-  
करिवरकुलशिखरिभूमिकाभेदैः॥ 29.80
</details>

