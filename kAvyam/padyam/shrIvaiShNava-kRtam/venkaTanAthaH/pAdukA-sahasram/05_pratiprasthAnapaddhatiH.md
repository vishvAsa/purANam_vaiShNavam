+++
title = "05 प्रतिप्रस्थानपद्धतिः"

+++


<details open><summary>विश्वास-प्रस्तुतिः</summary>

प्रशस्ते रामपादाभ्यां पादुके पर्युपास्महे ।  
आनृशंस्यं ययोरासीदाश्रितेष्वनवग्रहम्॥ 5.1
</details>

<details><summary>मूलम्</summary>

प्रशस्ते रामपादाभ्यां पादुके पर्युपास्महे ।  
आनृशंस्यं ययोरासीदाश्रितेष्वनवग्रहम्॥ 5.1
</details>

<details open><summary>विश्वास-प्रस्तुतिः</summary>

भृशातुरसहोदरप्रणयखण्डनस्वैरिणा  
पदेन किमनेन मे वनमिहावनादिच्छता ।  
इतीव परिहाय तन्निववृते स्वयं यत् पुरा  
पदत्रमिदमाद्रिये धृतजगत्त्रयं रङ्गिणः॥ 5.2
</details>

<details><summary>मूलम्</summary>

भृशातुरसहोदरप्रणयखण्डनस्वैरिणा  
पदेन किमनेन मे वनमिहावनादिच्छता ।  
इतीव परिहाय तन्निववृते स्वयं यत् पुरा  
पदत्रमिदमाद्रिये धृतजगत्त्रयं रङ्गिणः॥ 5.2
</details>

<details open><summary>विश्वास-प्रस्तुतिः</summary>

दशवदनविनाशं वाञ्छतो यस्य चक्रे  
दशरथमनघोक्तिं दण्डकारण्ययात्रा ।  
स च भरतविमर्दे सत्यसन्धस्त्वयासीत्  
रघुपतिपदरक्षे ! राजधानीं प्रयान्त्या॥ 5.3
</details>

<details><summary>मूलम्</summary>

दशवदनविनाशं वाञ्छतो यस्य चक्रे  
दशरथमनघोक्तिं दण्डकारण्ययात्रा ।  
स च भरतविमर्दे सत्यसन्धस्त्वयासीत्  
रघुपतिपदरक्षे ! राजधानीं प्रयान्त्या॥ 5.3
</details>

<details open><summary>विश्वास-प्रस्तुतिः</summary>

अभ्युपेतविनिवृत्तिसाहसा देवि ! रङ्गपतिरत्नपादुके ।  
अत्यशेत भवती महीयसा पारतन्त्र्यविभवेन मैथिलीम्॥ 5.4
</details>

<details><summary>मूलम्</summary>

अभ्युपेतविनिवृत्तिसाहसा देवि ! रङ्गपतिरत्नपादुके ।  
अत्यशेत भवती महीयसा पारतन्त्र्यविभवेन मैथिलीम्॥ 5.4
</details>

<details open><summary>विश्वास-प्रस्तुतिः</summary>

अव्याहतां रघुपतेः वहतः प्रतिज्ञाम्  
अंसाधिरोहणरसे विहते धरण्याः ।  
प्रादान्निवृत्य भवती मणिपादरक्षे !  
स्पर्शं पदेन विगतव्यवधानखेदम्॥ 5.5
</details>

<details><summary>मूलम्</summary>

अव्याहतां रघुपतेः वहतः प्रतिज्ञाम्  
अंसाधिरोहणरसे विहते धरण्याः ।  
प्रादान्निवृत्य भवती मणिपादरक्षे !  
स्पर्शं पदेन विगतव्यवधानखेदम्॥ 5.5
</details>

<details open><summary>विश्वास-प्रस्तुतिः</summary>

मन्त्राभिषेकविरहाद्भजता विशुद्धिं  
संस्कारवर्जनवशादभिसंस्कृतेन ।  
मूर्ध्ना निनाय भरतो मणिपादुके ! त्वां  
रामाज्ञया विनिहितामिव राज्यलक्ष्मीम्॥ 5.6
</details>

<details><summary>मूलम्</summary>

मन्त्राभिषेकविरहाद्भजता विशुद्धिं  
संस्कारवर्जनवशादभिसंस्कृतेन ।  
मूर्ध्ना निनाय भरतो मणिपादुके ! त्वां  
रामाज्ञया विनिहितामिव राज्यलक्ष्मीम्॥ 5.6
</details>

<details open><summary>विश्वास-प्रस्तुतिः</summary>

रक्षार्थमस्य जगतो मणिपादरक्षे !  
रामस्य पादकमलं समये त्यजन्त्योः ।  
किं दुष्करं तव विभूतिपरिग्रहो वा  
किं वा विदेहदुहितुः कृपणा दशा सा॥ 5.7
</details>

<details><summary>मूलम्</summary>

रक्षार्थमस्य जगतो मणिपादरक्षे !  
रामस्य पादकमलं समये त्यजन्त्योः ।  
किं दुष्करं तव विभूतिपरिग्रहो वा  
किं वा विदेहदुहितुः कृपणा दशा सा॥ 5.7
</details>

<details open><summary>विश्वास-प्रस्तुतिः</summary>

सीतासखस्य सहसा चरणारविन्दात्  
भक्त्या नते कृतपदा भरतोत्तमाङ्गे ।  
आरुह्य नागमभितो भवती वितेने  
मायूरचामरभरं मणिरश्मिजालैः॥ 5.8
</details>

<details><summary>मूलम्</summary>

सीतासखस्य सहसा चरणारविन्दात्  
भक्त्या नते कृतपदा भरतोत्तमाङ्गे ।  
आरुह्य नागमभितो भवती वितेने  
मायूरचामरभरं मणिरश्मिजालैः॥ 5.8
</details>

<details open><summary>विश्वास-प्रस्तुतिः</summary>

मूर्ध्ना मुकुन्दपदरक्षिणि ! बिभ्रतस्त्वाम्  
आविर्मदस्य रघुवीरमदावळस्य ।  
आमोदिभिस्सपदि दानजलप्रवाहैः  
लेभे चिराद्वसुमती रुचिरं विलेपम्॥ 5.9
</details>

<details><summary>मूलम्</summary>

मूर्ध्ना मुकुन्दपदरक्षिणि ! बिभ्रतस्त्वाम्  
आविर्मदस्य रघुवीरमदावळस्य ।  
आमोदिभिस्सपदि दानजलप्रवाहैः  
लेभे चिराद्वसुमती रुचिरं विलेपम्॥ 5.9
</details>

<details open><summary>विश्वास-प्रस्तुतिः</summary>

आशाः प्रसाधयितुमम्ब ! तदा भवत्यां  
दैवादकाण्डशरदीव समुत्थितायाम् ।  
स्तोकावशेषसलिलास्सहसा बभूवुः  
साकेतयौवतविलोचनवारिवाहाः॥ 5.10
</details>

<details><summary>मूलम्</summary>

आशाः प्रसाधयितुमम्ब ! तदा भवत्यां  
दैवादकाण्डशरदीव समुत्थितायाम् ।  
स्तोकावशेषसलिलास्सहसा बभूवुः  
साकेतयौवतविलोचनवारिवाहाः॥ 5.10
</details>

<details open><summary>विश्वास-प्रस्तुतिः</summary>

अन्ते वसन्नचरमस्य कवेस्स योगी  
वन्यान् प्रगृह्य विविधान् उपदाविशेषान् ।  
आतस्थुषीं रघुकुलोचितमौपवाह्यम्  
प्रत्युज्जगाम भवतीं भरतोपनीताम्॥ 5.11
</details>

<details><summary>मूलम्</summary>

अन्ते वसन्नचरमस्य कवेस्स योगी  
वन्यान् प्रगृह्य विविधान् उपदाविशेषान् ।  
आतस्थुषीं रघुकुलोचितमौपवाह्यम्  
प्रत्युज्जगाम भवतीं भरतोपनीताम्॥ 5.11
</details>

<details open><summary>विश्वास-प्रस्तुतिः</summary>

मातस्त्वदागमनमङ्गळदर्शिनीनां  
साकेतपक्ष्मळदृशां चटुलाक्षिभृङ्गैः ।  
जातानि तत्र सहसा मणिपादरक्षे !  
वातायनानि वदनैश्शतपत्रितानि॥ 5.12
</details>

<details><summary>मूलम्</summary>

मातस्त्वदागमनमङ्गळदर्शिनीनां  
साकेतपक्ष्मळदृशां चटुलाक्षिभृङ्गैः ।  
जातानि तत्र सहसा मणिपादरक्षे !  
वातायनानि वदनैश्शतपत्रितानि॥ 5.12
</details>

<details open><summary>विश्वास-प्रस्तुतिः</summary>

साकेतसीम्नि भवती मणिपादरक्षे !  
माङ्गल्यलाजनिकरैरवकीर्यमाणा ।  
कीर्तिस्वयंवरपतेर्भरतस्य काले  
वैवाहिकी जननि ! वह्निशिखेव रेजे॥ 5.13
</details>

<details><summary>मूलम्</summary>

साकेतसीम्नि भवती मणिपादरक्षे !  
माङ्गल्यलाजनिकरैरवकीर्यमाणा ।  
कीर्तिस्वयंवरपतेर्भरतस्य काले  
वैवाहिकी जननि ! वह्निशिखेव रेजे॥ 5.13
</details>

<details open><summary>विश्वास-प्रस्तुतिः</summary>

छत्रेन्दुमण्डलवती मणिपादुके ! त्वं  
व्याधूतचामरकलापशरप्रसूना ।  
सद्यो बभूविथ समग्रविकासहेतुः  
साकेतपौरवनितानयनोत्पलानाम्॥ 5.14
</details>

<details><summary>मूलम्</summary>

छत्रेन्दुमण्डलवती मणिपादुके ! त्वं  
व्याधूतचामरकलापशरप्रसूना ।  
सद्यो बभूविथ समग्रविकासहेतुः  
साकेतपौरवनितानयनोत्पलानाम्॥ 5.14
</details>

<details open><summary>विश्वास-प्रस्तुतिः</summary>

प्रैक्षन्त वक्त्रैर्मणिपादरक्षे !  
शत्रुञ्जयं शैलमिवाधिरूढाम् ।  
रामाभिधानप्रतिपन्नहर्षैः  
उत्तानितैरुत्तरकोसलास्त्वाम्॥ 5.15
</details>

<details><summary>मूलम्</summary>

प्रैक्षन्त वक्त्रैर्मणिपादरक्षे !  
शत्रुञ्जयं शैलमिवाधिरूढाम् ।  
रामाभिधानप्रतिपन्नहर्षैः  
उत्तानितैरुत्तरकोसलास्त्वाम्॥ 5.15
</details>

<details open><summary>विश्वास-प्रस्तुतिः</summary>

द्रष्टुं तदा राघवपादरक्षे !  
सीतामिव त्वां विनिवर्तमानाम् ।  
आसन् अयोध्यापुरसुन्दरीणाम्  
औत्सुक्यलोलानि विलोचनानि॥ 5.16
</details>

<details><summary>मूलम्</summary>

द्रष्टुं तदा राघवपादरक्षे !  
सीतामिव त्वां विनिवर्तमानाम् ।  
आसन् अयोध्यापुरसुन्दरीणाम्  
औत्सुक्यलोलानि विलोचनानि॥ 5.16
</details>

<details open><summary>विश्वास-प्रस्तुतिः</summary>

आस्थाय तत्र स्फुटबिन्दुनादं  
स्तम्बेरमं तादृशसन्निवेशम् ।  
अदर्शयस्त्वं पुरमध्यभागे  
पादावनि ! त्वत्प्रणवाश्रयत्वम्॥ 5.17
</details>

<details><summary>मूलम्</summary>

आस्थाय तत्र स्फुटबिन्दुनादं  
स्तम्बेरमं तादृशसन्निवेशम् ।  
अदर्शयस्त्वं पुरमध्यभागे  
पादावनि ! त्वत्प्रणवाश्रयत्वम्॥ 5.17
</details>

<details open><summary>विश्वास-प्रस्तुतिः</summary>

दशग्रीवस्तम्बेरमदळनदुर्दान्तहृदये  
विहारस्वाच्छन्द्यात् विशति रघुसिंहे वनभुवम् ।  
स्ववात्सल्यक्रोडीकृतभरतशाबेव भवती  
निराबाधां पादावनि ! न विजहौ कोसलगुहाम्॥ 5.18
</details>

<details><summary>मूलम्</summary>

दशग्रीवस्तम्बेरमदळनदुर्दान्तहृदये  
विहारस्वाच्छन्द्यात् विशति रघुसिंहे वनभुवम् ।  
स्ववात्सल्यक्रोडीकृतभरतशाबेव भवती  
निराबाधां पादावनि ! न विजहौ कोसलगुहाम्॥ 5.18
</details>

<details open><summary>विश्वास-प्रस्तुतिः</summary>

कैकेयीवरदानदुर्दिननिरालोकस्य लोकस्य यत्  
त्राणार्थं भरतेन भव्यमनसा साकेतमानीयत ।  
रामत्यागसहैरसह्यविरहम् रङ्गक्षितीन्द्रस्य तत्  
पादत्राणमनन्यतन्त्रफणितेरापीडमीडीमहि॥ 5.19
</details>

<details><summary>मूलम्</summary>

कैकेयीवरदानदुर्दिननिरालोकस्य लोकस्य यत्  
त्राणार्थं भरतेन भव्यमनसा साकेतमानीयत ।  
रामत्यागसहैरसह्यविरहम् रङ्गक्षितीन्द्रस्य तत्  
पादत्राणमनन्यतन्त्रफणितेरापीडमीडीमहि॥ 5.19
</details>

<details open><summary>विश्वास-प्रस्तुतिः</summary>

समुपस्थिते प्रदोषे सहसा  
विनिवृत्य चित्रकूटवनात् ।  
अभजत पुनर्जनपदं वत्सं  
धेनुरिव पादुके ! भवती॥ 5.20
</details>

<details><summary>मूलम्</summary>

समुपस्थिते प्रदोषे सहसा  
विनिवृत्य चित्रकूटवनात् ।  
अभजत पुनर्जनपदं वत्सं  
धेनुरिव पादुके ! भवती॥ 5.20
</details>

