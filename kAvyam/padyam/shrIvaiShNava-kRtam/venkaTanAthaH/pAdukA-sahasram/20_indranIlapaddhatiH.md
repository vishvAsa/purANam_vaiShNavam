+++
title = "20 इन्द्रनीलपद्धतिः"

+++


<details open><summary>विश्वास-प्रस्तुतिः</summary>

हरिणा हरिनीलैश्च प्रतियत्नवतीं सदा ।  
अयत्नलभ्यनिर्वाणामाश्रये मणिपादुकाम्॥ 20.1
</details>

<details><summary>मूलम्</summary>

हरिणा हरिनीलैश्च प्रतियत्नवतीं सदा ।  
अयत्नलभ्यनिर्वाणामाश्रये मणिपादुकाम्॥ 20.1
</details>

<details open><summary>विश्वास-प्रस्तुतिः</summary>

हरिरत्नमरीचयस्तवैते  
नवनीलीरसनिर्विशेषवर्णाः ।  
श्रुतिमूर्धनि शौरिपादरक्षे !  
पलितानुद्भवभेषजं भवन्ति॥ 20.2
</details>

<details><summary>मूलम्</summary>

हरिरत्नमरीचयस्तवैते  
नवनीलीरसनिर्विशेषवर्णाः ।  
श्रुतिमूर्धनि शौरिपादरक्षे !  
पलितानुद्भवभेषजं भवन्ति॥ 20.2
</details>

<details open><summary>विश्वास-प्रस्तुतिः</summary>

अळकैरिव बिम्बितैः श्रुतीनां  
हरिनीलैः सृजसि त्वमुन्मयूखैः ।  
कमलादयितस्य पादरक्षे !  
करुणोदन्वति शैवलप्ररोहान्॥ 20.3
</details>

<details><summary>मूलम्</summary>

अळकैरिव बिम्बितैः श्रुतीनां  
हरिनीलैः सृजसि त्वमुन्मयूखैः ।  
कमलादयितस्य पादरक्षे !  
करुणोदन्वति शैवलप्ररोहान्॥ 20.3
</details>

<details open><summary>विश्वास-प्रस्तुतिः</summary>

अनघैर्हरिनीलपद्धतीनां  
प्रथमानैर्मणिपादुके ! मयूखैः ।  
अधरीकुरुषे रथाङ्गपाणेः  
अमितामूर्ध्वमवस्थितस्य कान्तिम्॥ 20.4
</details>

<details><summary>मूलम्</summary>

अनघैर्हरिनीलपद्धतीनां  
प्रथमानैर्मणिपादुके ! मयूखैः ।  
अधरीकुरुषे रथाङ्गपाणेः  
अमितामूर्ध्वमवस्थितस्य कान्तिम्॥ 20.4
</details>

<details open><summary>विश्वास-प्रस्तुतिः</summary>

चरणावनि ! भाति सह्यकन्या  
हरिनीलद्युतिभिस्तवानुविद्धा ।  
वसुदेवसुतस्य रङ्गवृत्तेः  
यमुनेव स्वयमागता समीपम्॥ 20.5
</details>

<details><summary>मूलम्</summary>

चरणावनि ! भाति सह्यकन्या  
हरिनीलद्युतिभिस्तवानुविद्धा ।  
वसुदेवसुतस्य रङ्गवृत्तेः  
यमुनेव स्वयमागता समीपम्॥ 20.5
</details>

<details open><summary>विश्वास-प्रस्तुतिः</summary>

अवधीरितदेवतान्तराणाम्  
अनघैस्त्वं मणिपादुके ! मयूखैः ।  
हरिनीलसमुद्भवैर्विधत्से  
हरिसारूप्यमयत्नतो जनानाम्॥ 20.6
</details>

<details><summary>मूलम्</summary>

अवधीरितदेवतान्तराणाम्  
अनघैस्त्वं मणिपादुके ! मयूखैः ।  
हरिनीलसमुद्भवैर्विधत्से  
हरिसारूप्यमयत्नतो जनानाम्॥ 20.6
</details>

<details open><summary>विश्वास-प्रस्तुतिः</summary>

नेत्रेषु पुंसां तव पादरक्षे !  
नीलाश्मभासा निहिताञ्जनेषु ।  
श्रिया समं संश्रितरङ्गकोशो  
निधिः स्वयं व्यक्तिमुपैति नित्यम्॥ 20.7
</details>

<details><summary>मूलम्</summary>

नेत्रेषु पुंसां तव पादरक्षे !  
नीलाश्मभासा निहिताञ्जनेषु ।  
श्रिया समं संश्रितरङ्गकोशो  
निधिः स्वयं व्यक्तिमुपैति नित्यम्॥ 20.7
</details>

<details open><summary>विश्वास-प्रस्तुतिः</summary>

अभङ्गुरामच्युतपादरक्षे !  
मान्यां महानीलरुचिं त्वदीयाम् ।  
निः श्रेयसद्वारकवाटिकायाः  
शङ्के समुत्पाटनकुञ्चिकां नः॥ 20.8
</details>

<details><summary>मूलम्</summary>

अभङ्गुरामच्युतपादरक्षे !  
मान्यां महानीलरुचिं त्वदीयाम् ।  
निः श्रेयसद्वारकवाटिकायाः  
शङ्के समुत्पाटनकुञ्चिकां नः॥ 20.8
</details>

<details open><summary>विश्वास-प्रस्तुतिः</summary>

जीवयत्यमृतवर्षिणी प्रजास्तावकी दनुजवैरिपादुके ! ।  
घोरसंसरणघर्मनाशिनी काळिकेव हरिनीलपद्धतिः॥ 20.9
</details>

<details><summary>मूलम्</summary>

जीवयत्यमृतवर्षिणी प्रजास्तावकी दनुजवैरिपादुके ! ।  
घोरसंसरणघर्मनाशिनी काळिकेव हरिनीलपद्धतिः॥ 20.9
</details>

<details open><summary>विश्वास-प्रस्तुतिः</summary>

शतमखोपलभङ्गमनोहरा  
विहरसे मुरमर्दनपादुके ! ।  
मणिकिरीटगणेषु दिवौकसां  
मधुकरीव मनोरमपङ्क्तिषु॥ 20.10
</details>

<details><summary>मूलम्</summary>

शतमखोपलभङ्गमनोहरा  
विहरसे मुरमर्दनपादुके ! ।  
मणिकिरीटगणेषु दिवौकसां  
मधुकरीव मनोरमपङ्क्तिषु॥ 20.10
</details>

<details open><summary>विश्वास-प्रस्तुतिः</summary>

अन्विच्छतां किमपि तत्त्वमनन्यदृश्यं  
सम्यक्प्रकाशजननी धृतकृष्णरूपा ।  
पादावनि ! स्फुरसि वासवरत्नरम्या  
मध्ये समाधिनयनस्य कनीनिकेव॥ 20.11
</details>

<details><summary>मूलम्</summary>

अन्विच्छतां किमपि तत्त्वमनन्यदृश्यं  
सम्यक्प्रकाशजननी धृतकृष्णरूपा ।  
पादावनि ! स्फुरसि वासवरत्नरम्या  
मध्ये समाधिनयनस्य कनीनिकेव॥ 20.11
</details>

<details open><summary>विश्वास-प्रस्तुतिः</summary>

मातः ! सलीलमधिगम्य विहारवेलां  
कान्तिं समुद्वहसि काञ्चनपादुके ! त्वम् ।  
लक्ष्मीकटाक्षरुचिरैर्हरिनीलरत्नैः  
लावण्यसिन्धुपृषतैरिव रङ्गधाम्नः॥ 20.12
</details>

<details><summary>मूलम्</summary>

मातः ! सलीलमधिगम्य विहारवेलां  
कान्तिं समुद्वहसि काञ्चनपादुके ! त्वम् ।  
लक्ष्मीकटाक्षरुचिरैर्हरिनीलरत्नैः  
लावण्यसिन्धुपृषतैरिव रङ्गधाम्नः॥ 20.12
</details>

<details open><summary>विश्वास-प्रस्तुतिः</summary>

कॢप्तावकुण्ठनविधिर्मणिपादरक्षे !  
नीलांशुकैर्वलभिदश्मसमुद्भवैस्ते ।  
सङ्गच्छते मुनिजनस्य मतिः समाधौ  
रात्रौ समस्तजगतां रमणेन लक्ष्म्याः॥ 20.13
</details>

<details><summary>मूलम्</summary>

कॢप्तावकुण्ठनविधिर्मणिपादरक्षे !  
नीलांशुकैर्वलभिदश्मसमुद्भवैस्ते ।  
सङ्गच्छते मुनिजनस्य मतिः समाधौ  
रात्रौ समस्तजगतां रमणेन लक्ष्म्याः॥ 20.13
</details>

<details open><summary>विश्वास-प्रस्तुतिः</summary>

द्रष्टुं कदाचन पदावनि ! नैव जन्तुः  
शक्नोति शश्वतनिधिं निहितं गुहायाम् ।  
कृष्णानुरूपहरिनीलविशेषदृश्या  
सिद्धाञ्जनं त्वमसि यस्य न देवि ! दृष्टेः॥ 20.14
</details>

<details><summary>मूलम्</summary>

द्रष्टुं कदाचन पदावनि ! नैव जन्तुः  
शक्नोति शश्वतनिधिं निहितं गुहायाम् ।  
कृष्णानुरूपहरिनीलविशेषदृश्या  
सिद्धाञ्जनं त्वमसि यस्य न देवि ! दृष्टेः॥ 20.14
</details>

<details open><summary>विश्वास-प्रस्तुतिः</summary>

प्रत्येमि रङ्गनृपतेर्मणिपादुके ! त्वां  
कृष्णान्तरङ्गरुचिभिर्हरिनीलरत्नैः ।  
विश्वापराधसहनाय पदं तदीयं  
विश्वम्भरां भगवतीं समये भजन्तीम्॥ 20.15
</details>

<details><summary>मूलम्</summary>

प्रत्येमि रङ्गनृपतेर्मणिपादुके ! त्वां  
कृष्णान्तरङ्गरुचिभिर्हरिनीलरत्नैः ।  
विश्वापराधसहनाय पदं तदीयं  
विश्वम्भरां भगवतीं समये भजन्तीम्॥ 20.15
</details>

<details open><summary>विश्वास-प्रस्तुतिः</summary>

मत्वा मषीं परिमितां भवती तदन्यां  
वैकुण्ठपादरसिके मणिपादुके ! स्वान् ।  
अङ्क्ते स्वयं किरणलेपिभिरिन्द्रनीलैः  
आशातटेषु लळितानपदानवर्णान्॥ 20.16
</details>

<details><summary>मूलम्</summary>

मत्वा मषीं परिमितां भवती तदन्यां  
वैकुण्ठपादरसिके मणिपादुके ! स्वान् ।  
अङ्क्ते स्वयं किरणलेपिभिरिन्द्रनीलैः  
आशातटेषु लळितानपदानवर्णान्॥ 20.16
</details>

<details open><summary>विश्वास-प्रस्तुतिः</summary>

वलमथनमणीनां धामभिस्तावकानां  
मधुरिपुपदरक्षे ! वासरैरव्यपेता ।  
अभिसरणपराणां वल्लवीनां तदाऽऽसीत्  
शमितगुरुभयार्तिः शर्वरी काचिदन्या॥ 20.17
</details>

<details><summary>मूलम्</summary>

वलमथनमणीनां धामभिस्तावकानां  
मधुरिपुपदरक्षे ! वासरैरव्यपेता ।  
अभिसरणपराणां वल्लवीनां तदाऽऽसीत्  
शमितगुरुभयार्तिः शर्वरी काचिदन्या॥ 20.17
</details>

<details open><summary>विश्वास-प्रस्तुतिः</summary>

शतमखमणिभङ्गैरुन्मयूखैर्दिशन्ती  
शरणमुपगतानां रङ्गनाथेन साम्यम् ।  
प्रथयसि जगति त्वं पादुके ! हैतुकानाम्  
उपनिषदुपगीतां तत्क्रतुन्यायवार्ताम्॥ 20.18
</details>

<details><summary>मूलम्</summary>

शतमखमणिभङ्गैरुन्मयूखैर्दिशन्ती  
शरणमुपगतानां रङ्गनाथेन साम्यम् ।  
प्रथयसि जगति त्वं पादुके ! हैतुकानाम्  
उपनिषदुपगीतां तत्क्रतुन्यायवार्ताम्॥ 20.18
</details>

<details open><summary>विश्वास-प्रस्तुतिः</summary>

परिचरति विधौ त्वां पादुके ! रङ्गभर्तुः  
पदसरसिजभृङ्गैर्भासुरैरिन्द्रनीलैः ।  
प्रकटितयमुनौघा भक्तिनम्रस्य शम्भोः  
परिणमयसि चूडाविष्णुपद्याः प्रयागम्॥ 20.19
</details>

<details><summary>मूलम्</summary>

परिचरति विधौ त्वां पादुके ! रङ्गभर्तुः  
पदसरसिजभृङ्गैर्भासुरैरिन्द्रनीलैः ।  
प्रकटितयमुनौघा भक्तिनम्रस्य शम्भोः  
परिणमयसि चूडाविष्णुपद्याः प्रयागम्॥ 20.19
</details>

<details open><summary>विश्वास-प्रस्तुतिः</summary>

पदकिसलयसङ्गात् पादुके ! पत्रळश्रीः  
नखमणिभिरुदारैर्नित्यनिष्पन्नपुष्पा ।  
शतमखमणिनीला शौरिलावण्यसिन्धोः  
निबिडतमतमाला काऽपि वेलावनी त्वम्॥ 20.20
</details>

<details><summary>मूलम्</summary>

पदकिसलयसङ्गात् पादुके ! पत्रळश्रीः  
नखमणिभिरुदारैर्नित्यनिष्पन्नपुष्पा ।  
शतमखमणिनीला शौरिलावण्यसिन्धोः  
निबिडतमतमाला काऽपि वेलावनी त्वम्॥ 20.20
</details>

<details open><summary>विश्वास-प्रस्तुतिः</summary>

त्वयि विनिहितमेतत् केऽपि पश्यन्ति मन्दाः  
शतमखमणिजालं शार्ङ्गिणः पादरक्षे ! ।  
वयमिदमिह विद्मः प्राणिनां भावुकानां  
हृदयगृहगुहाभ्यः पीतमन्धं तमिस्रम्॥ 20.21
</details>

<details><summary>मूलम्</summary>

त्वयि विनिहितमेतत् केऽपि पश्यन्ति मन्दाः  
शतमखमणिजालं शार्ङ्गिणः पादरक्षे ! ।  
वयमिदमिह विद्मः प्राणिनां भावुकानां  
हृदयगृहगुहाभ्यः पीतमन्धं तमिस्रम्॥ 20.21
</details>

<details open><summary>विश्वास-प्रस्तुतिः</summary>

कॢप्तश्यामा मणिभिरसितैः कृष्णपक्षेण जुष्टा  
श्रेयः पुंसां जनयसि गतिं दक्षिणामुद्वहन्ती ।  
तेनास्माकं प्रथयसि परं पादुके ! तत्त्वविद्भिः  
मौळौ दृष्टां निगमवचसां मुक्तिकालाव्यवस्थाम्॥ 20.22
</details>

<details><summary>मूलम्</summary>

कॢप्तश्यामा मणिभिरसितैः कृष्णपक्षेण जुष्टा  
श्रेयः पुंसां जनयसि गतिं दक्षिणामुद्वहन्ती ।  
तेनास्माकं प्रथयसि परं पादुके ! तत्त्वविद्भिः  
मौळौ दृष्टां निगमवचसां मुक्तिकालाव्यवस्थाम्॥ 20.22
</details>

<details open><summary>विश्वास-प्रस्तुतिः</summary>

सद्भिर्जुष्टा समुदितविधुर्जैत्रयात्राविनोदे-  
ष्वातन्वाना रजनिमनघामिन्द्रनीलांशुजालैः ।  
चित्रं ख्याता कुमुदवनतः पादुके ! पुष्यसि त्वं  
व्याकोचत्वं विबुधवनितावक्त्रपङ्केरुहाणाम्॥ 20.23
</details>

<details><summary>मूलम्</summary>

सद्भिर्जुष्टा समुदितविधुर्जैत्रयात्राविनोदे-  
ष्वातन्वाना रजनिमनघामिन्द्रनीलांशुजालैः ।  
चित्रं ख्याता कुमुदवनतः पादुके ! पुष्यसि त्वं  
व्याकोचत्वं विबुधवनितावक्त्रपङ्केरुहाणाम्॥ 20.23
</details>

<details open><summary>विश्वास-प्रस्तुतिः</summary>

नित्यं लक्ष्मीनयनरुचिरैः शोभिता शक्रनीलैः  
सालग्रामक्षितिरिव शुभैः शार्ङ्गिणो रूपभेदैः ।  
साकेतादेः समधिकगुणां संपदं दर्शयन्ती  
मुक्तिक्षेत्रं मुनिभिरखिलैः गीयसे पादुके ! त्वम्॥ 20.24
</details>

<details><summary>मूलम्</summary>

नित्यं लक्ष्मीनयनरुचिरैः शोभिता शक्रनीलैः  
सालग्रामक्षितिरिव शुभैः शार्ङ्गिणो रूपभेदैः ।  
साकेतादेः समधिकगुणां संपदं दर्शयन्ती  
मुक्तिक्षेत्रं मुनिभिरखिलैः गीयसे पादुके ! त्वम्॥ 20.24
</details>

<details open><summary>विश्वास-प्रस्तुतिः</summary>

पादन्यासप्रियसहचरीं पादुके ! वासगेहात्  
त्वामारुह्य त्रिचतुरपदं निर्गते रङ्गनाथे ।  
अन्तः स्निग्धैरसुरमहिळावेणिविक्षेपमित्रैः  
श्यामच्छायं भवति भवनं शक्रनीलांशुभिस्ते॥ 20.25
</details>

<details><summary>मूलम्</summary>

पादन्यासप्रियसहचरीं पादुके ! वासगेहात्  
त्वामारुह्य त्रिचतुरपदं निर्गते रङ्गनाथे ।  
अन्तः स्निग्धैरसुरमहिळावेणिविक्षेपमित्रैः  
श्यामच्छायं भवति भवनं शक्रनीलांशुभिस्ते॥ 20.25
</details>

<details open><summary>विश्वास-प्रस्तुतिः</summary>

या ते बाह्याङ्गणमभियतः पादुके ! रङ्गभर्तुः  
सञ्चारेषु स्फुरति विततिः शक्रनीलप्रभायाः ।  
विष्वक्सेनप्रभृतिभिरसौ गृह्यते वेत्रहस्तैः  
भ्रूविक्षेपस्तव दिविषदां नूनमाह्वानहेतुः॥ 20.26
</details>

<details><summary>मूलम्</summary>

या ते बाह्याङ्गणमभियतः पादुके ! रङ्गभर्तुः  
सञ्चारेषु स्फुरति विततिः शक्रनीलप्रभायाः ।  
विष्वक्सेनप्रभृतिभिरसौ गृह्यते वेत्रहस्तैः  
भ्रूविक्षेपस्तव दिविषदां नूनमाह्वानहेतुः॥ 20.26
</details>

<details open><summary>विश्वास-प्रस्तुतिः</summary>

अक्ष्णोरञ्जनकल्पना यवनिका लास्यप्रसूतेर्गतेः  
चिद्गङ्गायमुना मुकुन्दजलधेर्वेलातमालाटवी ।  
कान्ताकुन्तळसन्ततिः श्रुतिवधूकस्तूरिकालङ्क्रिया  
नित्यं रत्नपदावनि ! स्फुरति ते नीला मणिश्रेणिका॥ 20.27
</details>

<details><summary>मूलम्</summary>

अक्ष्णोरञ्जनकल्पना यवनिका लास्यप्रसूतेर्गतेः  
चिद्गङ्गायमुना मुकुन्दजलधेर्वेलातमालाटवी ।  
कान्ताकुन्तळसन्ततिः श्रुतिवधूकस्तूरिकालङ्क्रिया  
नित्यं रत्नपदावनि ! स्फुरति ते नीला मणिश्रेणिका॥ 20.27
</details>

<details open><summary>विश्वास-प्रस्तुतिः</summary>

निरन्तरपुरन्दरोपलभुवं द्युतिं तावकीम्  
अवैमि मणिपादुके ! सरणिसङ्गिनीं रङ्गिणः ।  
तदीयनवयौवनद्विरदमल्लगण्डस्थली  
गळन्मदझलञ्झलाबहुळकज्जळश्यामिकाम्॥ 20.28
</details>

<details><summary>मूलम्</summary>

निरन्तरपुरन्दरोपलभुवं द्युतिं तावकीम्  
अवैमि मणिपादुके ! सरणिसङ्गिनीं रङ्गिणः ।  
तदीयनवयौवनद्विरदमल्लगण्डस्थली  
गळन्मदझलञ्झलाबहुळकज्जळश्यामिकाम्॥ 20.28
</details>

<details open><summary>विश्वास-प्रस्तुतिः</summary>

प्रतीमस्त्वां पादावनि ! भगवतो रङ्गवसतेः  
घनीभूतामित्थं पदकमलमाध्वीपरिणतिम् ।  
स्फुरन्तः पर्यन्ते मदगरिमनिस्पन्दमधुप-  
प्रसक्तिं यत्रैते विदधति महानीलमणयः॥ 20.29
</details>

<details><summary>मूलम्</summary>

प्रतीमस्त्वां पादावनि ! भगवतो रङ्गवसतेः  
घनीभूतामित्थं पदकमलमाध्वीपरिणतिम् ।  
स्फुरन्तः पर्यन्ते मदगरिमनिस्पन्दमधुप-  
प्रसक्तिं यत्रैते विदधति महानीलमणयः॥ 20.29
</details>

<details open><summary>विश्वास-प्रस्तुतिः</summary>

नमतां निजेन्द्रनीलप्रभवेन मुकुन्दपादुके ! भवती ।  
तमसा निरस्यति तमः कण्टकमिव कण्टकेनैव॥ 20.30
</details>

<details><summary>मूलम्</summary>

नमतां निजेन्द्रनीलप्रभवेन मुकुन्दपादुके ! भवती ।  
तमसा निरस्यति तमः कण्टकमिव कण्टकेनैव॥ 20.30
</details>

