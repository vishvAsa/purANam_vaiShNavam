+++
title = "22 काञ्चनपद्धतिः"

+++


<details open><summary>विश्वास-प्रस्तुतिः</summary>

कल्याणप्रकृतिं वन्दे भजन्तीं काञ्चनश्रियम् ।  
पदार्हां पादुकां शौरेः पद एव निवेशिताम्॥ 22.1
</details>

<details><summary>मूलम्</summary>

कल्याणप्रकृतिं वन्दे भजन्तीं काञ्चनश्रियम् ।  
पदार्हां पादुकां शौरेः पद एव निवेशिताम्॥ 22.1
</details>

<details open><summary>विश्वास-प्रस्तुतिः</summary>

मधुजित्तनुकान्तितस्कराणां  
जलदानामभयं विधातुकामा ।  
चपलेव तदङ्घ्रिमाश्रयन्ती  
भवती काञ्चनपादुके ! विभाति॥ 22.2
</details>

<details><summary>मूलम्</summary>

मधुजित्तनुकान्तितस्कराणां  
जलदानामभयं विधातुकामा ।  
चपलेव तदङ्घ्रिमाश्रयन्ती  
भवती काञ्चनपादुके ! विभाति॥ 22.2
</details>

<details open><summary>विश्वास-प्रस्तुतिः</summary>

निकषीकृतरम्यकृष्णरत्ना  
भवती काञ्चनसंपदं व्यनक्ति ।  
परिपुष्यति पादुके ! यदीक्षा  
सहसा नः समलोष्टकाञ्चनत्वम्॥ 22.3
</details>

<details><summary>मूलम्</summary>

निकषीकृतरम्यकृष्णरत्ना  
भवती काञ्चनसंपदं व्यनक्ति ।  
परिपुष्यति पादुके ! यदीक्षा  
सहसा नः समलोष्टकाञ्चनत्वम्॥ 22.3
</details>

<details open><summary>विश्वास-प्रस्तुतिः</summary>

सुरभिर्निगमैः समग्रकामा  
कनकोत्कर्षवती पदावनि ! त्वम् ।  
दिशसि प्रतिपन्नमाधवश्रीः  
अनिशोन्निद्रमशोकवैभवं नः॥ 22.4
</details>

<details><summary>मूलम्</summary>

सुरभिर्निगमैः समग्रकामा  
कनकोत्कर्षवती पदावनि ! त्वम् ।  
दिशसि प्रतिपन्नमाधवश्रीः  
अनिशोन्निद्रमशोकवैभवं नः॥ 22.4
</details>

<details open><summary>विश्वास-प्रस्तुतिः</summary>

सति वर्णगुणे सुवर्णजातेः  
जगति ख्यातमसौरभादवर्णम् ।  
श्रुतिसौरभशालिना स्वहेम्ना  
भवती शौरिपदावनि ! व्युदास्थत्॥ 22.5
</details>

<details><summary>मूलम्</summary>

सति वर्णगुणे सुवर्णजातेः  
जगति ख्यातमसौरभादवर्णम् ।  
श्रुतिसौरभशालिना स्वहेम्ना  
भवती शौरिपदावनि ! व्युदास्थत्॥ 22.5
</details>

<details open><summary>विश्वास-प्रस्तुतिः</summary>

प्रतिपन्नमयूरकण्ठधाम्ना  
परिशुद्धेन पदावनि ! स्वकेन ।  
कमलास्तनभूषणोचितं तत्  
भवती रत्नमलङ्करोति हेम्ना॥ 22.6
</details>

<details><summary>मूलम्</summary>

प्रतिपन्नमयूरकण्ठधाम्ना  
परिशुद्धेन पदावनि ! स्वकेन ।  
कमलास्तनभूषणोचितं तत्  
भवती रत्नमलङ्करोति हेम्ना॥ 22.6
</details>

<details open><summary>विश्वास-प्रस्तुतिः</summary>

कान्त्या परं पुरुषमाप्रणखात् सुवर्णं  
कर्तुं क्षमा त्वमसि काञ्चनपादरक्षे ! ।  
अन्यादृशीं दिशसि या विनतस्य दूराद्  
आरग्वधस्तबकसम्पदमिन्दुमौळेः॥ 22.7
</details>

<details><summary>मूलम्</summary>

कान्त्या परं पुरुषमाप्रणखात् सुवर्णं  
कर्तुं क्षमा त्वमसि काञ्चनपादरक्षे ! ।  
अन्यादृशीं दिशसि या विनतस्य दूराद्  
आरग्वधस्तबकसम्पदमिन्दुमौळेः॥ 22.7
</details>

<details open><summary>विश्वास-प्रस्तुतिः</summary>

चन्द्राकृतिः कथमकल्पयथास्तदानीं  
वैमानिकप्रणयिनीवदनाम्बुजानाम् ।  
विक्रान्तिकालविततेन निजेन धाम्ना  
बालातपं बलिविमर्दनपादुके ! त्वम्॥ 22.8
</details>

<details><summary>मूलम्</summary>

चन्द्राकृतिः कथमकल्पयथास्तदानीं  
वैमानिकप्रणयिनीवदनाम्बुजानाम् ।  
विक्रान्तिकालविततेन निजेन धाम्ना  
बालातपं बलिविमर्दनपादुके ! त्वम्॥ 22.8
</details>

<details open><summary>विश्वास-प्रस्तुतिः</summary>

लेभे तदाप्रभृति नूनमियं भवत्याः  
कान्त्या कवेरतनया कनकापगात्वम् ।  
यावन्मुकुन्दपदहेमपदावनि ! त्वं  
पुण्यं विभूषितवती पुळिनं तदीयम्॥ 22.9
</details>

<details><summary>मूलम्</summary>

लेभे तदाप्रभृति नूनमियं भवत्याः  
कान्त्या कवेरतनया कनकापगात्वम् ।  
यावन्मुकुन्दपदहेमपदावनि ! त्वं  
पुण्यं विभूषितवती पुळिनं तदीयम्॥ 22.9
</details>

<details open><summary>विश्वास-प्रस्तुतिः</summary>

चित्रं सरोजनिलयासहितस्य शौरेः  
वासोचितानि चरणावनि ! संविधित्सोः ।  
सद्यो विकासमुपयान्ति समाधिभाजां  
चन्द्रातपेन तव मानसपङ्कजानि॥ 22.10
</details>

<details><summary>मूलम्</summary>

चित्रं सरोजनिलयासहितस्य शौरेः  
वासोचितानि चरणावनि ! संविधित्सोः ।  
सद्यो विकासमुपयान्ति समाधिभाजां  
चन्द्रातपेन तव मानसपङ्कजानि॥ 22.10
</details>

<details open><summary>विश्वास-प्रस्तुतिः</summary>

त्वय्येव पादमधिरोप्य नवं प्रवाहं  
नाथे पदावनि ! निशामयितुं प्रवृत्ते ।  
आत्मीयकाञ्चनरुचा भवती विधत्ते  
हेमारविन्दभरितामिव हेमसिन्धुम्॥ 22.11
</details>

<details><summary>मूलम्</summary>

त्वय्येव पादमधिरोप्य नवं प्रवाहं  
नाथे पदावनि ! निशामयितुं प्रवृत्ते ।  
आत्मीयकाञ्चनरुचा भवती विधत्ते  
हेमारविन्दभरितामिव हेमसिन्धुम्॥ 22.11
</details>

<details open><summary>विश्वास-प्रस्तुतिः</summary>

विहरति पुळिनेषु त्वत्सखे रङ्गनाथे  
कनकसरिदियं ते पादुके ! हेमधाम्ना ।  
वहति सलिलकेळीस्रस्तचोळावरोध-  
स्तनकलशहरिद्रापङ्कपिङ्गामवस्थाम्॥ 22.12
</details>

<details><summary>मूलम्</summary>

विहरति पुळिनेषु त्वत्सखे रङ्गनाथे  
कनकसरिदियं ते पादुके ! हेमधाम्ना ।  
वहति सलिलकेळीस्रस्तचोळावरोध-  
स्तनकलशहरिद्रापङ्कपिङ्गामवस्थाम्॥ 22.12
</details>

<details open><summary>विश्वास-प्रस्तुतिः</summary>

सुरभिनिगमगन्धा सौम्यपद्माकरस्था  
कनककमलिनीव प्रेक्ष्यसे पादुके ! त्वम् ।  
भ्रमर इव सदा त्वां प्राप्तनानाविहारः  
शतमखमणिनीलः सेवते शार्ङ्गधन्वा॥ 22.13
</details>

<details><summary>मूलम्</summary>

सुरभिनिगमगन्धा सौम्यपद्माकरस्था  
कनककमलिनीव प्रेक्ष्यसे पादुके ! त्वम् ।  
भ्रमर इव सदा त्वां प्राप्तनानाविहारः  
शतमखमणिनीलः सेवते शार्ङ्गधन्वा॥ 22.13
</details>

<details open><summary>विश्वास-प्रस्तुतिः</summary>

कनकरुचिरवर्णां पादुके ! सह्यसिन्धुः  
श्रियमिव महनीयां सिन्धुराजस्य पत्नी ।  
स्वयमिह सविधस्था सौम्यजामातृयुक्ताम्  
उपचरति रसेन त्वामपत्याभिमानात्॥ 22.14
</details>

<details><summary>मूलम्</summary>

कनकरुचिरवर्णां पादुके ! सह्यसिन्धुः  
श्रियमिव महनीयां सिन्धुराजस्य पत्नी ।  
स्वयमिह सविधस्था सौम्यजामातृयुक्ताम्  
उपचरति रसेन त्वामपत्याभिमानात्॥ 22.14
</details>

<details open><summary>विश्वास-प्रस्तुतिः</summary>

अनुकलमुपजीव्या दृश्यसे निर्जराणां  
त्रिपुरमथनमौळौ शेखरत्वं दधासि ।  
प्रतिपदमधिगम्य प्राप्तशृङ्गासि शौरेः  
तदपि चरणरक्षे ! पूर्णचन्द्राकृतिस्त्वम्॥ 22.15
</details>

<details><summary>मूलम्</summary>

अनुकलमुपजीव्या दृश्यसे निर्जराणां  
त्रिपुरमथनमौळौ शेखरत्वं दधासि ।  
प्रतिपदमधिगम्य प्राप्तशृङ्गासि शौरेः  
तदपि चरणरक्षे ! पूर्णचन्द्राकृतिस्त्वम्॥ 22.15
</details>

<details open><summary>विश्वास-प्रस्तुतिः</summary>

कनकमपि तृणं ते मन्वते वीतरागाः  
तृणमपि कनकं ते जानते त्वत्प्रकाशैः ।  
मधुरिपुपदरक्षे ! यत् त्वदर्थोपनीतान्  
परिणमयसि हैमान् देवि ! दूर्वाङ्कुरादीन्॥ 22.16
</details>

<details><summary>मूलम्</summary>

कनकमपि तृणं ते मन्वते वीतरागाः  
तृणमपि कनकं ते जानते त्वत्प्रकाशैः ।  
मधुरिपुपदरक्षे ! यत् त्वदर्थोपनीतान्  
परिणमयसि हैमान् देवि ! दूर्वाङ्कुरादीन्॥ 22.16
</details>

<details open><summary>विश्वास-प्रस्तुतिः</summary>

विशुद्धिमधिगच्छति ज्वलनसङ्गमात् काञ्चनं  
विदन्ति च जगन्ति तन्न खलु तद्विपर्यस्यति ।  
कथं कनकपादुके ! कमललोचने साक्षिणि  
त्वयैव परिशुद्धता हुतभुजोऽपि जाघट्यते॥ 22.17
</details>

<details><summary>मूलम्</summary>

विशुद्धिमधिगच्छति ज्वलनसङ्गमात् काञ्चनं  
विदन्ति च जगन्ति तन्न खलु तद्विपर्यस्यति ।  
कथं कनकपादुके ! कमललोचने साक्षिणि  
त्वयैव परिशुद्धता हुतभुजोऽपि जाघट्यते॥ 22.17
</details>

<details open><summary>विश्वास-प्रस्तुतिः</summary>

तारासङ्गप्रथितविभवां चारुजाम्बूनदाभां  
त्वामारूढस्त्रिदशमहितां पादुके ! रङ्गनाथः ।  
सञ्चारिण्यां सुरशिखरिणस्तस्थुषा मेखलायां  
धत्ते मत्तद्विरदपतिना साम्यकक्ष्यां समीक्ष्याम्॥ 22.18
</details>

<details><summary>मूलम्</summary>

तारासङ्गप्रथितविभवां चारुजाम्बूनदाभां  
त्वामारूढस्त्रिदशमहितां पादुके ! रङ्गनाथः ।  
सञ्चारिण्यां सुरशिखरिणस्तस्थुषा मेखलायां  
धत्ते मत्तद्विरदपतिना साम्यकक्ष्यां समीक्ष्याम्॥ 22.18
</details>

<details open><summary>विश्वास-प्रस्तुतिः</summary>

कनकरुचिरा काव्याख्याता शनैश्चरणोचिता  
श्रितगुरुबुधा भास्वद्रूपा द्विजाधिपसेविता ।  
विहितविभवा नित्यं विष्णोः पदे मणिपादुके !  
त्वमसि महती विश्वेषां नः शुभा ग्रहमण्डली॥ 22.19
</details>

<details><summary>मूलम्</summary>

कनकरुचिरा काव्याख्याता शनैश्चरणोचिता  
श्रितगुरुबुधा भास्वद्रूपा द्विजाधिपसेविता ।  
विहितविभवा नित्यं विष्णोः पदे मणिपादुके !  
त्वमसि महती विश्वेषां नः शुभा ग्रहमण्डली॥ 22.19
</details>

<details open><summary>विश्वास-प्रस्तुतिः</summary>

प्रज्वलितपञ्चहेतिर्हिरण्मयीं त्वां हिरण्यविलयार्हः ।  
आवहतु जातवेदाः श्रियमिव नः पादुके ! नित्यम्॥ 22.20
</details>

<details><summary>मूलम्</summary>

प्रज्वलितपञ्चहेतिर्हिरण्मयीं त्वां हिरण्यविलयार्हः ।  
आवहतु जातवेदाः श्रियमिव नः पादुके ! नित्यम्॥ 22.20
</details>

