+++
title = "08 निर्यातनापद्धतिः"

+++


<details open><summary>विश्वास-प्रस्तुतिः</summary>

अभिषेकोत्सवात् तस्मात् यस्या निर्यातनोत्सवः ।  
अत्यरिच्यत तां वन्दे भव्यां भरतदेवताम्॥ 8.1
</details>

<details><summary>मूलम्</summary>

अभिषेकोत्सवात् तस्मात् यस्या निर्यातनोत्सवः ।  
अत्यरिच्यत तां वन्दे भव्यां भरतदेवताम्॥ 8.1
</details>

<details open><summary>विश्वास-प्रस्तुतिः</summary>

उपास्य वर्षाणि चतुर्दश त्वाम्  
उत्तारिकामुत्तरकोसलस्थाः ।  
सनन्दनाद्यैरपि दुर्विगाहं  
सान्तानिकं लोकमवापुरग्र्यम्॥ 8.2
</details>

<details><summary>मूलम्</summary>

उपास्य वर्षाणि चतुर्दश त्वाम्  
उत्तारिकामुत्तरकोसलस्थाः ।  
सनन्दनाद्यैरपि दुर्विगाहं  
सान्तानिकं लोकमवापुरग्र्यम्॥ 8.2
</details>

<details open><summary>विश्वास-प्रस्तुतिः</summary>

पादावनि ! प्रत्ययितो हनूमान्  
सीतामिव त्वां चिरविप्रयुक्ताम् ।  
प्रणम्य पौलस्त्यरिपोरुदन्तं  
विज्ञापयामास विनीतवेषः॥ 8.3
</details>

<details><summary>मूलम्</summary>

पादावनि ! प्रत्ययितो हनूमान्  
सीतामिव त्वां चिरविप्रयुक्ताम् ।  
प्रणम्य पौलस्त्यरिपोरुदन्तं  
विज्ञापयामास विनीतवेषः॥ 8.3
</details>

<details open><summary>विश्वास-प्रस्तुतिः</summary>

तवाभिषेकान्मणिपादरक्षे !  
मूले निषेकादिव वृद्धियोग्यात् ।  
जहुस्तदैव त्रिदशाङ्गनानां  
प्रम्लानतां पत्रलताङ्कुराणि॥ 8.4
</details>

<details><summary>मूलम्</summary>

तवाभिषेकान्मणिपादरक्षे !  
मूले निषेकादिव वृद्धियोग्यात् ।  
जहुस्तदैव त्रिदशाङ्गनानां  
प्रम्लानतां पत्रलताङ्कुराणि॥ 8.4
</details>

<details open><summary>विश्वास-प्रस्तुतिः</summary>

सर्वतस्त्वदभिषेकवासरे  
सम्यगुद्धृतसमस्तकण्टके ।  
राघवस्य विपिनेषु पादुके !  
यत्र कामगमता व्यवस्थिता॥ 8.5
</details>

<details><summary>मूलम्</summary>

सर्वतस्त्वदभिषेकवासरे  
सम्यगुद्धृतसमस्तकण्टके ।  
राघवस्य विपिनेषु पादुके !  
यत्र कामगमता व्यवस्थिता॥ 8.5
</details>

<details open><summary>विश्वास-प्रस्तुतिः</summary>

किं चतुर्दशभिरेव वत्सरैः  
नित्यमेव मणिपादुके युवाम् ।  
पादयोस्त्रिभुवनाधिराजयोः  
यौवराज्यमधिगच्छतं स्वयम्॥ 8.6
</details>

<details><summary>मूलम्</summary>

किं चतुर्दशभिरेव वत्सरैः  
नित्यमेव मणिपादुके युवाम् ।  
पादयोस्त्रिभुवनाधिराजयोः  
यौवराज्यमधिगच्छतं स्वयम्॥ 8.6
</details>

<details open><summary>विश्वास-प्रस्तुतिः</summary>

रामस्य राक्षसवधत्वरितस्य काले  
पादावनि ! प्रकटयन्निव पार्ष्णिगुप्तिम् ।  
आचित्रकूटमधिगम्य शशंस वार्ताम्  
अव्याहतत्वदभिषेकमृदङ्गनादः॥ 8.7
</details>

<details><summary>मूलम्</summary>

रामस्य राक्षसवधत्वरितस्य काले  
पादावनि ! प्रकटयन्निव पार्ष्णिगुप्तिम् ।  
आचित्रकूटमधिगम्य शशंस वार्ताम्  
अव्याहतत्वदभिषेकमृदङ्गनादः॥ 8.7
</details>

<details open><summary>विश्वास-प्रस्तुतिः</summary>

भद्राणि देवि ! जगतां प्रतिपादयिष्यन्  
प्रागेव येन भवतीं भरतोऽभ्यषिञ्चत् ।  
मन्ये कपीश्वरविभीषणयोर्यथावत्  
सन्तन्यते स्म तत एव किलाभिषेकः॥ 8.8
</details>

<details><summary>मूलम्</summary>

भद्राणि देवि ! जगतां प्रतिपादयिष्यन्  
प्रागेव येन भवतीं भरतोऽभ्यषिञ्चत् ।  
मन्ये कपीश्वरविभीषणयोर्यथावत्  
सन्तन्यते स्म तत एव किलाभिषेकः॥ 8.8
</details>

<details open><summary>विश्वास-प्रस्तुतिः</summary>

संभिद्यमानतमसासरयूपनीतैः  
संवर्धितस्तव शुभैरभिषेकतोयैः ।  
मन्ये बभूव जलधिर्मणिपादरक्षे !  
रामास्त्रपावकशिखाभिरशोषणीयः॥ 8.9
</details>

<details><summary>मूलम्</summary>

संभिद्यमानतमसासरयूपनीतैः  
संवर्धितस्तव शुभैरभिषेकतोयैः ।  
मन्ये बभूव जलधिर्मणिपादरक्षे !  
रामास्त्रपावकशिखाभिरशोषणीयः॥ 8.9
</details>

<details open><summary>विश्वास-प्रस्तुतिः</summary>

पादावनि ! त्वदभिषेचनमङ्गलार्थं  
भेरीशतं भृशमताड्यत यत् प्रतीतैः ।  
आकर्ण्य तस्य सहसा तुमुलं निनादं  
लङ्काकवाटनयनानि निमीलितानि॥ 8.10
</details>

<details><summary>मूलम्</summary>

पादावनि ! त्वदभिषेचनमङ्गलार्थं  
भेरीशतं भृशमताड्यत यत् प्रतीतैः ।  
आकर्ण्य तस्य सहसा तुमुलं निनादं  
लङ्काकवाटनयनानि निमीलितानि॥ 8.10
</details>

<details open><summary>विश्वास-प्रस्तुतिः</summary>

तापोद्गमस्त्वदभिषेकजलप्रवाहैः  
उत्सारितस्त्वरितमुत्तरकोसलेभ्यः ।  
लेभे चिराय रघुपुङ्गवपादरक्षे !  
लङ्कावरोधसुदृशां हृदयेषु वासम्॥ 8.11
</details>

<details><summary>मूलम्</summary>

तापोद्गमस्त्वदभिषेकजलप्रवाहैः  
उत्सारितस्त्वरितमुत्तरकोसलेभ्यः ।  
लेभे चिराय रघुपुङ्गवपादरक्षे !  
लङ्कावरोधसुदृशां हृदयेषु वासम्॥ 8.11
</details>

<details open><summary>विश्वास-प्रस्तुतिः</summary>

आवर्जितं विधिविदा मणिपादरक्षे !  
पद्मासनप्रियसुतेन पुरोहितेन ।  
आसीन्निदानम् अभिषेकजलं त्वदीयं  
नक्तञ्चरप्रणयिनीनयनोदकानाम्॥ 8.12
</details>

<details><summary>मूलम्</summary>

आवर्जितं विधिविदा मणिपादरक्षे !  
पद्मासनप्रियसुतेन पुरोहितेन ।  
आसीन्निदानम् अभिषेकजलं त्वदीयं  
नक्तञ्चरप्रणयिनीनयनोदकानाम्॥ 8.12
</details>

<details open><summary>विश्वास-प्रस्तुतिः</summary>

देवि ! त्वया स्नपनसंपदि संश्रितायां  
दग्धे पुरे दशमुखस्य वलीमुखेन ।  
आसीत् ततः प्रभृति विश्वजनप्रतीतम्  
अद्भ्योऽग्निरित्यवितथं वचनं मुनीनाम्॥ 8.13
</details>

<details><summary>मूलम्</summary>

देवि ! त्वया स्नपनसंपदि संश्रितायां  
दग्धे पुरे दशमुखस्य वलीमुखेन ।  
आसीत् ततः प्रभृति विश्वजनप्रतीतम्  
अद्भ्योऽग्निरित्यवितथं वचनं मुनीनाम्॥ 8.13
</details>

<details open><summary>विश्वास-प्रस्तुतिः</summary>

आयोध्यकैस्त्वदभिषेकसमिद्धहर्षैः  
आध्मापिताः श्रुतिसुखं ननु ते तदानीम् ।  
रामस्य राक्षसशिरोलवनेऽप्यशाम्यन्  
येषां ध्वनिर्विजयशंखरवो बभूव॥ 8.14
</details>

<details><summary>मूलम्</summary>

आयोध्यकैस्त्वदभिषेकसमिद्धहर्षैः  
आध्मापिताः श्रुतिसुखं ननु ते तदानीम् ।  
रामस्य राक्षसशिरोलवनेऽप्यशाम्यन्  
येषां ध्वनिर्विजयशंखरवो बभूव॥ 8.14
</details>

<details open><summary>विश्वास-प्रस्तुतिः</summary>

प्रथयितुम् अभिषेकं पादुके ! तावकीनं  
दुरितशमनदक्षे दुन्दुभौ ताड्यमाने ।  
सपदि परिगृहीतं साध्वसं देवि ! नूनं  
दशवदनवधूनां दक्षिणैर्नेत्रकोशैः॥ 8.15
</details>

<details><summary>मूलम्</summary>

प्रथयितुम् अभिषेकं पादुके ! तावकीनं  
दुरितशमनदक्षे दुन्दुभौ ताड्यमाने ।  
सपदि परिगृहीतं साध्वसं देवि ! नूनं  
दशवदनवधूनां दक्षिणैर्नेत्रकोशैः॥ 8.15
</details>

<details open><summary>विश्वास-प्रस्तुतिः</summary>

रघुपतिपदरक्षे ! रत्नपीठे यदा त्वाम्  
अखिलभुवनमान्याम् अभ्यषिञ्चत् वसिष्ठः ।  
दशमुखमहिषीभिर्देवि ! बाष्पायिताभिः  
स्तनयुगमभिषेक्तुं तत्क्षणादन्वमंस्थाः॥ 8.16
</details>

<details><summary>मूलम्</summary>

रघुपतिपदरक्षे ! रत्नपीठे यदा त्वाम्  
अखिलभुवनमान्याम् अभ्यषिञ्चत् वसिष्ठः ।  
दशमुखमहिषीभिर्देवि ! बाष्पायिताभिः  
स्तनयुगमभिषेक्तुं तत्क्षणादन्वमंस्थाः॥ 8.16
</details>

<details open><summary>विश्वास-प्रस्तुतिः</summary>

रामास्त्राणि निमित्तमात्रमिह ते लब्धाभिषेका स्वयं  
रक्षस्तत् क्षपयांचकार भवती भद्रासनस्थायिनी ।  
यद्दोष्णाम् अतिवेलदर्पदवथुज्वालोष्मलानां तदा  
निष्पिष्टैः कलधौतशैलशिखरैः कर्पूरचूर्णायितम्॥ 8.17
</details>

<details><summary>मूलम्</summary>

रामास्त्राणि निमित्तमात्रमिह ते लब्धाभिषेका स्वयं  
रक्षस्तत् क्षपयांचकार भवती भद्रासनस्थायिनी ।  
यद्दोष्णाम् अतिवेलदर्पदवथुज्वालोष्मलानां तदा  
निष्पिष्टैः कलधौतशैलशिखरैः कर्पूरचूर्णायितम्॥ 8.17
</details>

<details open><summary>विश्वास-प्रस्तुतिः</summary>

श्रुत्वैवं हनुमन्मुखाद् रघुपतेः प्रत्यागतिं तत्क्षणात्  
आसीदद्भरतानुवर्तनवशाद् आरूढकुम्भस्थलाम् ।  
कालोन्निद्रकदुष्णदानमदिरामाद्यद्द्विरेफध्वनि-  
श्लाघाचाटुभिरस्तुतेव भवतीं शत्रुञ्जयः कुञ्जरः॥ 8.18
</details>

<details><summary>मूलम्</summary>

श्रुत्वैवं हनुमन्मुखाद् रघुपतेः प्रत्यागतिं तत्क्षणात्  
आसीदद्भरतानुवर्तनवशाद् आरूढकुम्भस्थलाम् ।  
कालोन्निद्रकदुष्णदानमदिरामाद्यद्द्विरेफध्वनि-  
श्लाघाचाटुभिरस्तुतेव भवतीं शत्रुञ्जयः कुञ्जरः॥ 8.18
</details>

<details open><summary>विश्वास-प्रस्तुतिः</summary>

प्रत्यागतस्य भवतीम् अवलोक्य भर्तुः  
पादारविन्दसविधे भरतोपनीताम् ।  
पूर्वाभिषेकविभवाभ्युचितां सपर्यां  
मध्ये सताम् अकृत मैथिलराजकन्या॥ 8.19
</details>

<details><summary>मूलम्</summary>

प्रत्यागतस्य भवतीम् अवलोक्य भर्तुः  
पादारविन्दसविधे भरतोपनीताम् ।  
पूर्वाभिषेकविभवाभ्युचितां सपर्यां  
मध्ये सताम् अकृत मैथिलराजकन्या॥ 8.19
</details>

<details open><summary>विश्वास-प्रस्तुतिः</summary>

संप्रेक्ष्य मैथिलसुता मणिपादरक्षे !  
प्रत्युद्गतस्य भवतीं भरतस्य मौलौ ।  
निर्दिश्य सा निभृतम् अञ्जलिना पुरस्तात्  
तारादिकाः प्रियसखीरशिषत् प्रणन्तुम्॥ 8.20
</details>

<details><summary>मूलम्</summary>

संप्रेक्ष्य मैथिलसुता मणिपादरक्षे !  
प्रत्युद्गतस्य भवतीं भरतस्य मौलौ ।  
निर्दिश्य सा निभृतम् अञ्जलिना पुरस्तात्  
तारादिकाः प्रियसखीरशिषत् प्रणन्तुम्॥ 8.20
</details>

<details open><summary>विश्वास-प्रस्तुतिः</summary>

तुल्येऽपि देवि ! रघुवीरपदाश्रयत्वे  
पूर्वाभिषेकमधिगम्य गरीयसी त्वम् ।  
तेनैव खल्वभजतां मणिपादरक्षे !  
रक्षः प्लवङ्गमपती भवतीं स्वमूर्ध्ना॥ 8.21
</details>

<details><summary>मूलम्</summary>

तुल्येऽपि देवि ! रघुवीरपदाश्रयत्वे  
पूर्वाभिषेकमधिगम्य गरीयसी त्वम् ।  
तेनैव खल्वभजतां मणिपादरक्षे !  
रक्षः प्लवङ्गमपती भवतीं स्वमूर्ध्ना॥ 8.21
</details>

<details open><summary>विश्वास-प्रस्तुतिः</summary>

निर्वृत्तराक्षसचमूमृगयाविहारो  
रङ्गेश्वरः स खलु राघववंशगोप्ता ।  
वंशक्रमादुपनतं पदमाददानो  
मान्यं पुनस्त्वयि पदं निदधे स्वकीयम्॥ 8.22
</details>

<details><summary>मूलम्</summary>

निर्वृत्तराक्षसचमूमृगयाविहारो  
रङ्गेश्वरः स खलु राघववंशगोप्ता ।  
वंशक्रमादुपनतं पदमाददानो  
मान्यं पुनस्त्वयि पदं निदधे स्वकीयम्॥ 8.22
</details>

<details open><summary>विश्वास-प्रस्तुतिः</summary>

तत्तादृशोः चरणयोः प्रणिपत्य भर्तुः  
पौरास्त्वया विधृतयोः प्रतिपन्नसत्त्वाः ।  
प्राप्ताभिषेकविभवामपि पादुके ! त्वाम्  
आनन्दबाष्पसलिलैः पुनरभ्यषिञ्चन्॥ 8.23
</details>

<details><summary>मूलम्</summary>

तत्तादृशोः चरणयोः प्रणिपत्य भर्तुः  
पौरास्त्वया विधृतयोः प्रतिपन्नसत्त्वाः ।  
प्राप्ताभिषेकविभवामपि पादुके ! त्वाम्  
आनन्दबाष्पसलिलैः पुनरभ्यषिञ्चन्॥ 8.23
</details>

<details open><summary>विश्वास-प्रस्तुतिः</summary>

मातस्त्वयैव समये विषमेऽपि सम्यक्  
राजन्वतीं वसुमतीं अवलोक्य रामः ।  
सञ्जीवनाय भरतस्य समग्रभक्तेः  
सत्यप्रतिश्रवतयैव चकार राज्यम्॥ 8.24
</details>

<details><summary>मूलम्</summary>

मातस्त्वयैव समये विषमेऽपि सम्यक्  
राजन्वतीं वसुमतीं अवलोक्य रामः ।  
सञ्जीवनाय भरतस्य समग्रभक्तेः  
सत्यप्रतिश्रवतयैव चकार राज्यम्॥ 8.24
</details>

<details open><summary>विश्वास-प्रस्तुतिः</summary>

पादावनि ! प्रतिगतस्य पुरीमयोध्यां  
पौलस्त्यहन्तुरभिषेकजलार्द्रमूर्तेः ।  
अंसे यथार्हम् अधिवास्य निजैर्यशोभिः  
कस्तूरिकेव निहिता वसुधा त्वयैव॥ 8.25
</details>

<details><summary>मूलम्</summary>

पादावनि ! प्रतिगतस्य पुरीमयोध्यां  
पौलस्त्यहन्तुरभिषेकजलार्द्रमूर्तेः ।  
अंसे यथार्हम् अधिवास्य निजैर्यशोभिः  
कस्तूरिकेव निहिता वसुधा त्वयैव॥ 8.25
</details>

<details open><summary>विश्वास-प्रस्तुतिः</summary>

याऽसौ चतुर्दश समाः पतिविप्रयुक्ता  
विश्वंभरा भगवती विधृता भवत्या ।  
विन्यस्य तां रघुपतेर्भुजशैलशृङ्गे  
भूयोऽपि तेन सहितां भवती बभार॥ 8.26
</details>

<details><summary>मूलम्</summary>

याऽसौ चतुर्दश समाः पतिविप्रयुक्ता  
विश्वंभरा भगवती विधृता भवत्या ।  
विन्यस्य तां रघुपतेर्भुजशैलशृङ्गे  
भूयोऽपि तेन सहितां भवती बभार॥ 8.26
</details>

<details open><summary>विश्वास-प्रस्तुतिः</summary>

निस्तीर्णदुः खजलधेरनघस्य देवि !  
त्वत्संप्रयुक्तरघुनाथपदान्वयेन ।  
सद्यः सनन्दनमुखैरपि दुर्निरीक्षा  
साम्राज्यसंपदपरा भरतस्य जज्ञे॥ 8.27
</details>

<details><summary>मूलम्</summary>

निस्तीर्णदुः खजलधेरनघस्य देवि !  
त्वत्संप्रयुक्तरघुनाथपदान्वयेन ।  
सद्यः सनन्दनमुखैरपि दुर्निरीक्षा  
साम्राज्यसंपदपरा भरतस्य जज्ञे॥ 8.27
</details>

<details open><summary>विश्वास-प्रस्तुतिः</summary>

निर्गत्य देवि ! भरताञ्जलिपद्ममध्यात्  
भूयः समागतवती पुरुषोत्तमेन ।  
पद्मेव भद्रमखिलं मणिपादरक्षे  
प्रादुश्चकार भवती जगतां त्रयाणाम्॥ 8.28
</details>

<details><summary>मूलम्</summary>

निर्गत्य देवि ! भरताञ्जलिपद्ममध्यात्  
भूयः समागतवती पुरुषोत्तमेन ।  
पद्मेव भद्रमखिलं मणिपादरक्षे  
प्रादुश्चकार भवती जगतां त्रयाणाम्॥ 8.28
</details>

<details open><summary>विश्वास-प्रस्तुतिः</summary>

रघुपतिमधिरोप्य स्वोचिते रत्नपीठे  
प्रगुणम् अभजथास्त्वं पादुके ! पादपीठम् ।  
तदपि बहुमतिस्ते तादृशी नित्यमासीत्  
क्व नु खलु महितानां कल्प्यते तारतम्यम्॥ 8.29
</details>

<details><summary>मूलम्</summary>

रघुपतिमधिरोप्य स्वोचिते रत्नपीठे  
प्रगुणम् अभजथास्त्वं पादुके ! पादपीठम् ।  
तदपि बहुमतिस्ते तादृशी नित्यमासीत्  
क्व नु खलु महितानां कल्प्यते तारतम्यम्॥ 8.29
</details>

<details open><summary>विश्वास-प्रस्तुतिः</summary>

अनुवृत्तरामभावः शङ्के निर्विष्टचक्रवर्तिपदाम् ।  
अधुनाऽपि रङ्गनाथः सचमत्कारं पदेन भजति त्वाम्॥ 8.30
</details>

<details><summary>मूलम्</summary>

अनुवृत्तरामभावः शङ्के निर्विष्टचक्रवर्तिपदाम् ।  
अधुनाऽपि रङ्गनाथः सचमत्कारं पदेन भजति त्वाम्॥ 8.30
</details>

