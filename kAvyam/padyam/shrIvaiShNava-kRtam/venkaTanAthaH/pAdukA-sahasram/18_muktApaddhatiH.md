+++
title = "18 मुक्तापद्धतिः"

+++


<details open><summary>विश्वास-प्रस्तुतिः</summary>

बद्धानां यत्र नित्यानां मुक्तानामीश्वरस्य च ।  
प्रत्यक्षं शेषशेषित्वं सा मे सिद्ध्यतु पादुका॥ 18.1
</details>

<details><summary>मूलम्</summary>

बद्धानां यत्र नित्यानां मुक्तानामीश्वरस्य च ।  
प्रत्यक्षं शेषशेषित्वं सा मे सिद्ध्यतु पादुका॥ 18.1
</details>

<details open><summary>विश्वास-प्रस्तुतिः</summary>

तव रङ्गधुरीणपादरक्षे !  
विमला मौक्तिकपद्धतिर्विभाति ।  
सुहृदि त्वयि साधितापवर्गैः  
समये सङ्क्रमितेव साधुकृत्या॥ 18.2
</details>

<details><summary>मूलम्</summary>

तव रङ्गधुरीणपादरक्षे !  
विमला मौक्तिकपद्धतिर्विभाति ।  
सुहृदि त्वयि साधितापवर्गैः  
समये सङ्क्रमितेव साधुकृत्या॥ 18.2
</details>

<details open><summary>विश्वास-प्रस्तुतिः</summary>

शरणागतसस्यमालिनीयं  
तव मुक्तामणिरश्मिनिर्झरौघैः ।  
ननु रङ्गधुरीणपादरक्षे !  
जगतीं नित्यमदैवमातृकाऽभूत्॥ 18.3
</details>

<details><summary>मूलम्</summary>

शरणागतसस्यमालिनीयं  
तव मुक्तामणिरश्मिनिर्झरौघैः ।  
ननु रङ्गधुरीणपादरक्षे !  
जगतीं नित्यमदैवमातृकाऽभूत्॥ 18.3
</details>

<details open><summary>विश्वास-प्रस्तुतिः</summary>

अधिविष्णुपदं परिस्फुरन्ती  
नवमुक्तामणिनिर्मलप्रकाशा ।  
परिपुष्यसि मङ्गळानि पुंसां  
प्रतिपच्चन्द्रकलेव पादुके ! त्वम्॥ 18.4
</details>

<details><summary>मूलम्</summary>

अधिविष्णुपदं परिस्फुरन्ती  
नवमुक्तामणिनिर्मलप्रकाशा ।  
परिपुष्यसि मङ्गळानि पुंसां  
प्रतिपच्चन्द्रकलेव पादुके ! त्वम्॥ 18.4
</details>

<details open><summary>विश्वास-प्रस्तुतिः</summary>

निहिता नवमौक्तिकावळिस्त्वाम्  
अभितः काञ्चनपादुके ! मुरारेः ।  
नखचन्द्रमसां पदाश्रितानां  
प्रतिमाचन्द्रपरम्परेव भाति॥ 18.5
</details>

<details><summary>मूलम्</summary>

निहिता नवमौक्तिकावळिस्त्वाम्  
अभितः काञ्चनपादुके ! मुरारेः ।  
नखचन्द्रमसां पदाश्रितानां  
प्रतिमाचन्द्रपरम्परेव भाति॥ 18.5
</details>

<details open><summary>विश्वास-प्रस्तुतिः</summary>

समतामुपैति वपुषाऽपि सदा  
भवदीयमौक्तिकमहश्छुरिता ।  
हरिपादुके ! हरिपदोद्भवया  
कनकापगा सुरपुरापगया॥ 18.6
</details>

<details><summary>मूलम्</summary>

समतामुपैति वपुषाऽपि सदा  
भवदीयमौक्तिकमहश्छुरिता ।  
हरिपादुके ! हरिपदोद्भवया  
कनकापगा सुरपुरापगया॥ 18.6
</details>

<details open><summary>विश्वास-प्रस्तुतिः</summary>

तव रङ्गचन्द्रतपनीयपादुके !  
विमला समुद्वहति मौक्तिकावळिः ।  
चरणारविन्दनखचन्द्रमण्डल-  
प्रणयोपयातनवतारकारुचिम्॥ 18.7
</details>

<details><summary>मूलम्</summary>

तव रङ्गचन्द्रतपनीयपादुके !  
विमला समुद्वहति मौक्तिकावळिः ।  
चरणारविन्दनखचन्द्रमण्डल-  
प्रणयोपयातनवतारकारुचिम्॥ 18.7
</details>

<details open><summary>विश्वास-प्रस्तुतिः</summary>

चन्द्रचूडमकुटेन लाळिता  
चारुमौक्तिकमयूखपाण्डरा ।  
रङ्गनाथपदपद्मसङ्गिनी  
लक्ष्यसे सुरधुनीव पादुके !॥ 18.8
</details>

<details><summary>मूलम्</summary>

चन्द्रचूडमकुटेन लाळिता  
चारुमौक्तिकमयूखपाण्डरा ।  
रङ्गनाथपदपद्मसङ्गिनी  
लक्ष्यसे सुरधुनीव पादुके !॥ 18.8
</details>

<details open><summary>विश्वास-प्रस्तुतिः</summary>

ये भजन्ति भवतीं तवैव ते  
मौक्तिकद्युतिविकल्पगङ्गया ।  
वर्धयन्ति मधुवैरिपादुके !  
मौळिचन्द्रशकलस्य चन्द्रिकाम्॥ 18.9
</details>

<details><summary>मूलम्</summary>

ये भजन्ति भवतीं तवैव ते  
मौक्तिकद्युतिविकल्पगङ्गया ।  
वर्धयन्ति मधुवैरिपादुके !  
मौळिचन्द्रशकलस्य चन्द्रिकाम्॥ 18.9
</details>

<details open><summary>विश्वास-प्रस्तुतिः</summary>

मुक्तामयूखैर्नियतं त्वदीयैः  
आपूरयिष्यन्नवतंसचन्द्रम् ।  
बिभर्ति रङ्गेश्वरपादरक्षे !  
देवो महान् दर्शितसन्नतिस्त्वाम्॥ 18.10
</details>

<details><summary>मूलम्</summary>

मुक्तामयूखैर्नियतं त्वदीयैः  
आपूरयिष्यन्नवतंसचन्द्रम् ।  
बिभर्ति रङ्गेश्वरपादरक्षे !  
देवो महान् दर्शितसन्नतिस्त्वाम्॥ 18.10
</details>

<details open><summary>विश्वास-प्रस्तुतिः</summary>

परिष्कृता मौक्तिकरश्मिजालैः  
पदस्य गोप्त्री भवती मुरारेः ।  
भवत्यनेकोर्मिसमाकुलानां  
पुंसां तमः सागरपोतपात्री॥ 18.11
</details>

<details><summary>मूलम्</summary>

परिष्कृता मौक्तिकरश्मिजालैः  
पदस्य गोप्त्री भवती मुरारेः ।  
भवत्यनेकोर्मिसमाकुलानां  
पुंसां तमः सागरपोतपात्री॥ 18.11
</details>

<details open><summary>विश्वास-प्रस्तुतिः</summary>

रङ्गेशपादप्रतिपन्नभोगां  
रत्नानुविद्धैर्महितां शिरोभिः ।  
मुक्तावदातां मणिपादुके ! त्वां  
मूर्तिं भुजङ्गाधिपतेः प्रतीमः॥ 18.12
</details>

<details><summary>मूलम्</summary>

रङ्गेशपादप्रतिपन्नभोगां  
रत्नानुविद्धैर्महितां शिरोभिः ।  
मुक्तावदातां मणिपादुके ! त्वां  
मूर्तिं भुजङ्गाधिपतेः प्रतीमः॥ 18.12
</details>

<details open><summary>विश्वास-प्रस्तुतिः</summary>

मुकुन्दपादावनि ! मौक्तिकैस्ते  
ज्योत्स्नामयं विश्वमिदं दिवाऽपि ।  
वैमानिकानां न भजन्ति येन  
व्याकोचतामञ्जलिपद्मकोशाः॥ 18.13
</details>

<details><summary>मूलम्</summary>

मुकुन्दपादावनि ! मौक्तिकैस्ते  
ज्योत्स्नामयं विश्वमिदं दिवाऽपि ।  
वैमानिकानां न भजन्ति येन  
व्याकोचतामञ्जलिपद्मकोशाः॥ 18.13
</details>

<details open><summary>विश्वास-प्रस्तुतिः</summary>

समाश्रितानामनघां विशुद्धिं  
त्रासव्यपायं च वितन्वती त्वम् ।  
सायुज्यमापादयसि स्वकीयैः  
मुक्ताफलैर्माधवपादुके ! नः॥ 18.14
</details>

<details><summary>मूलम्</summary>

समाश्रितानामनघां विशुद्धिं  
त्रासव्यपायं च वितन्वती त्वम् ।  
सायुज्यमापादयसि स्वकीयैः  
मुक्ताफलैर्माधवपादुके ! नः॥ 18.14
</details>

<details open><summary>विश्वास-प्रस्तुतिः</summary>

अवैमि पादावनि ! मौक्तिकानां  
कीर्णामुदग्रैः किरणप्ररोहैः ।  
यात्रोत्सवार्थं विहितां मुरारेः  
अभङ्गुरामङ्कुरपालिकां त्वाम्॥ 18.15
</details>

<details><summary>मूलम्</summary>

अवैमि पादावनि ! मौक्तिकानां  
कीर्णामुदग्रैः किरणप्ररोहैः ।  
यात्रोत्सवार्थं विहितां मुरारेः  
अभङ्गुरामङ्कुरपालिकां त्वाम्॥ 18.15
</details>

<details open><summary>विश्वास-प्रस्तुतिः</summary>

शिवत्वहेतुं सकलस्य जन्तोः  
स्रोतोविशेषैः सुभगामसङ्ख्यैः ।  
मुक्तामयूखैः सुरसिन्धुमन्यां  
पुष्णासि रङ्गेश्वरपादुके ! त्वम्॥ 18.16
</details>

<details><summary>मूलम्</summary>

शिवत्वहेतुं सकलस्य जन्तोः  
स्रोतोविशेषैः सुभगामसङ्ख्यैः ।  
मुक्तामयूखैः सुरसिन्धुमन्यां  
पुष्णासि रङ्गेश्वरपादुके ! त्वम्॥ 18.16
</details>

<details open><summary>विश्वास-प्रस्तुतिः</summary>

रङ्गे शयानस्य पदावनि ! त्वां  
लावण्यसिन्धोः सविधे निषण्णाम् ।  
परिस्फुरन्मौक्तिकजालदृश्यां  
प्रसूतिभिन्नां प्रतियन्ति शुक्तिम्॥ 18.17
</details>

<details><summary>मूलम्</summary>

रङ्गे शयानस्य पदावनि ! त्वां  
लावण्यसिन्धोः सविधे निषण्णाम् ।  
परिस्फुरन्मौक्तिकजालदृश्यां  
प्रसूतिभिन्नां प्रतियन्ति शुक्तिम्॥ 18.17
</details>

<details open><summary>विश्वास-प्रस्तुतिः</summary>

अवैमि रङ्गेश्वरपादरक्षे !  
मुक्ताफलानि त्वयि निस्तुलानि ।  
तेनैव कल्पान्तरतारकाणाम्  
उप्तानि बीजानि जगद्विधात्रा॥ 18.18
</details>

<details><summary>मूलम्</summary>

अवैमि रङ्गेश्वरपादरक्षे !  
मुक्ताफलानि त्वयि निस्तुलानि ।  
तेनैव कल्पान्तरतारकाणाम्  
उप्तानि बीजानि जगद्विधात्रा॥ 18.18
</details>

<details open><summary>विश्वास-प्रस्तुतिः</summary>

विक्रम्यमाणमभवत् क्षणमन्तरिक्षं  
मायाविना भगवता मणिपादरक्षे ! ।  
व्योमापगाविपुलबुद्बुददर्शनीयैः  
मुक्ताफलैस्तव शुभैः पुनरुक्ततारम्॥ 18.19
</details>

<details><summary>मूलम्</summary>

विक्रम्यमाणमभवत् क्षणमन्तरिक्षं  
मायाविना भगवता मणिपादरक्षे ! ।  
व्योमापगाविपुलबुद्बुददर्शनीयैः  
मुक्ताफलैस्तव शुभैः पुनरुक्ततारम्॥ 18.19
</details>

<details open><summary>विश्वास-प्रस्तुतिः</summary>

लक्ष्मीविहाररसिकेन पदावनि ! त्वं  
रक्षाविधौ भगवता जगतो नियुक्ता ।  
सत्त्वं तदर्हमिव दर्शयसि प्रभूतं  
मुक्तामयूखनिकरेण विसृत्वरेण॥ 18.20
</details>

<details><summary>मूलम्</summary>

लक्ष्मीविहाररसिकेन पदावनि ! त्वं  
रक्षाविधौ भगवता जगतो नियुक्ता ।  
सत्त्वं तदर्हमिव दर्शयसि प्रभूतं  
मुक्तामयूखनिकरेण विसृत्वरेण॥ 18.20
</details>

<details open><summary>विश्वास-प्रस्तुतिः</summary>

पादार्पणेन भवतीं प्रतिपद्यमाने  
श्रीरङ्गचन्द्रमसि सम्भृतमौक्तिकश्रीः ।  
अङ्गीकरोषि चरणावनि ! कान्तिमग्र्याम्  
उद्भिद्यमानकुमुदेव कुमुद्वती त्वम्॥ 18.21
</details>

<details><summary>मूलम्</summary>

पादार्पणेन भवतीं प्रतिपद्यमाने  
श्रीरङ्गचन्द्रमसि सम्भृतमौक्तिकश्रीः ।  
अङ्गीकरोषि चरणावनि ! कान्तिमग्र्याम्  
उद्भिद्यमानकुमुदेव कुमुद्वती त्वम्॥ 18.21
</details>

<details open><summary>विश्वास-प्रस्तुतिः</summary>

त्रय्यन्तहर्म्यतलवर्णसुधायितेन  
ज्योत्स्नाविकल्पितरुचा मणिपादुके ! त्वम् ।  
मुक्तामयी मुरभिदङ्घ्रिसरोजभाजां  
वर्णेन ते शमयसीव सतामवर्णम्॥ 18.22
</details>

<details><summary>मूलम्</summary>

त्रय्यन्तहर्म्यतलवर्णसुधायितेन  
ज्योत्स्नाविकल्पितरुचा मणिपादुके ! त्वम् ।  
मुक्तामयी मुरभिदङ्घ्रिसरोजभाजां  
वर्णेन ते शमयसीव सतामवर्णम्॥ 18.22
</details>

<details open><summary>विश्वास-प्रस्तुतिः</summary>

वैकुण्ठपादनखवासनयेव नित्यं  
पादावनि ! प्रसुवते तव मौक्तिकानि ।  
अच्छिन्नतापशमनाय समाश्रितानाम्  
आलोकमण्डलमिषादमृतप्रवाहम्॥ 18.23
</details>

<details><summary>मूलम्</summary>

वैकुण्ठपादनखवासनयेव नित्यं  
पादावनि ! प्रसुवते तव मौक्तिकानि ।  
अच्छिन्नतापशमनाय समाश्रितानाम्  
आलोकमण्डलमिषादमृतप्रवाहम्॥ 18.23
</details>

<details open><summary>विश्वास-प्रस्तुतिः</summary>

रामानुवृत्तिजटिले भरतस्य मौळौ  
रङ्गाधिराजपदपङ्कजरक्षिणि ! त्वम् ।  
एकातपत्रितजगत्त्रितया द्वितीयं  
मुक्तांशुभिः कृतवती नवमातपत्रम्॥ 18.24
</details>

<details><summary>मूलम्</summary>

रामानुवृत्तिजटिले भरतस्य मौळौ  
रङ्गाधिराजपदपङ्कजरक्षिणि ! त्वम् ।  
एकातपत्रितजगत्त्रितया द्वितीयं  
मुक्तांशुभिः कृतवती नवमातपत्रम्॥ 18.24
</details>

<details open><summary>विश्वास-प्रस्तुतिः</summary>

पादावनि ! स्फुटमयूखमधुप्रवाहा  
मुग्धा परिस्फुरति मौक्तिकपद्धतिस्ते ।  
रूढस्य रङ्गपतिपादसरोजमध्ये  
रेखात्मनः सुरतरोरिव पुष्पपङ्क्तिः॥ 18.25
</details>

<details><summary>मूलम्</summary>

पादावनि ! स्फुटमयूखमधुप्रवाहा  
मुग्धा परिस्फुरति मौक्तिकपद्धतिस्ते ।  
रूढस्य रङ्गपतिपादसरोजमध्ये  
रेखात्मनः सुरतरोरिव पुष्पपङ्क्तिः॥ 18.25
</details>

<details open><summary>विश्वास-प्रस्तुतिः</summary>

आम्रेडितैः पदनखेन्दुरुचा मनोज्ञैः  
मुक्तांशुभिर्मुरभिदो मणिपादुके ! त्वम् ।  
स्वाभाविकीं सकलजन्तुषु सार्वभौमीं  
प्रायः प्रसत्तिममलां प्रकटीकरोषि॥ 18.26
</details>

<details><summary>मूलम्</summary>

आम्रेडितैः पदनखेन्दुरुचा मनोज्ञैः  
मुक्तांशुभिर्मुरभिदो मणिपादुके ! त्वम् ।  
स्वाभाविकीं सकलजन्तुषु सार्वभौमीं  
प्रायः प्रसत्तिममलां प्रकटीकरोषि॥ 18.26
</details>

<details open><summary>विश्वास-प्रस्तुतिः</summary>

निस्सीमपङ्कमलिनं हृदयं मदीयं  
नाथस्य रङ्गवसतेरधिरोढुमिच्छोः ।  
मातस्तवैव सहसा मणिपादरक्षे !  
मुक्तांशवः स्फटिकसौधतुलां नयन्ति॥ 18.27
</details>

<details><summary>मूलम्</summary>

निस्सीमपङ्कमलिनं हृदयं मदीयं  
नाथस्य रङ्गवसतेरधिरोढुमिच्छोः ।  
मातस्तवैव सहसा मणिपादरक्षे !  
मुक्तांशवः स्फटिकसौधतुलां नयन्ति॥ 18.27
</details>

<details open><summary>विश्वास-प्रस्तुतिः</summary>

श्यामा तनुर्भगवतः प्रतिपन्नतारा  
त्वं चन्द्रिका विमलमौक्तिकदर्शनीया ।  
स्थाने तदेतदुभयं मणिपादरक्षे !  
बोधं क्षणान्नयति बुद्धिकुमुद्वतीं नः॥ 18.28
</details>

<details><summary>मूलम्</summary>

श्यामा तनुर्भगवतः प्रतिपन्नतारा  
त्वं चन्द्रिका विमलमौक्तिकदर्शनीया ।  
स्थाने तदेतदुभयं मणिपादरक्षे !  
बोधं क्षणान्नयति बुद्धिकुमुद्वतीं नः॥ 18.28
</details>

<details open><summary>विश्वास-प्रस्तुतिः</summary>

उद्गाढपङ्कशमनैर्मणिपादरक्षे !  
मुक्तांशुभिर्मुरभिदो नखरश्मिभिन्नैः ।  
चूडापदेषु निहिता त्रिदशेश्वराणां  
तीर्थोदकैः स्नपयसीव पदार्थिनस्तान्॥ 18.29
</details>

<details><summary>मूलम्</summary>

उद्गाढपङ्कशमनैर्मणिपादरक्षे !  
मुक्तांशुभिर्मुरभिदो नखरश्मिभिन्नैः ।  
चूडापदेषु निहिता त्रिदशेश्वराणां  
तीर्थोदकैः स्नपयसीव पदार्थिनस्तान्॥ 18.29
</details>

<details open><summary>विश्वास-प्रस्तुतिः</summary>

रङ्गेशपादनखचन्द्रसुधानुलेपं  
सम्प्राप्य सिद्धगुळिका इव तावकीनाः ।  
संसारसञ्ज्वरजुषां मणिपादरक्षे !  
सञ्जीवनाय जगतां प्रभवन्ति मुक्ताः॥ 18.30
</details>

<details><summary>मूलम्</summary>

रङ्गेशपादनखचन्द्रसुधानुलेपं  
सम्प्राप्य सिद्धगुळिका इव तावकीनाः ।  
संसारसञ्ज्वरजुषां मणिपादरक्षे !  
सञ्जीवनाय जगतां प्रभवन्ति मुक्ताः॥ 18.30
</details>

<details open><summary>विश्वास-प्रस्तुतिः</summary>

भावोत्तरैरधिगता भरतप्रधानैः  
प्रत्युप्तमौक्तिकमिषेण विकीर्णपुष्पा ।  
रङ्गेश्वरस्य नियतं त्वयि लास्यभाजो  
रङ्गस्थलीव लळिता मणिपादुके ! त्वम्॥ 18.31
</details>

<details><summary>मूलम्</summary>

भावोत्तरैरधिगता भरतप्रधानैः  
प्रत्युप्तमौक्तिकमिषेण विकीर्णपुष्पा ।  
रङ्गेश्वरस्य नियतं त्वयि लास्यभाजो  
रङ्गस्थलीव लळिता मणिपादुके ! त्वम्॥ 18.31
</details>

<details open><summary>विश्वास-प्रस्तुतिः</summary>

मन्ये मुकुन्दचरणावनि ! मौळिदेशे  
विन्यस्य देवि ! भवतीं विनतस्य शम्भोः ।  
आपादयन्त्यधिकृताः प्रतिपन्नतारं  
चूडातुषारकिरणं तव मौक्तिकौघैः॥ 18.32
</details>

<details><summary>मूलम्</summary>

मन्ये मुकुन्दचरणावनि ! मौळिदेशे  
विन्यस्य देवि ! भवतीं विनतस्य शम्भोः ।  
आपादयन्त्यधिकृताः प्रतिपन्नतारं  
चूडातुषारकिरणं तव मौक्तिकौघैः॥ 18.32
</details>

<details open><summary>विश्वास-प्रस्तुतिः</summary>

पद्मापतेर्विहरतः प्रियमाचरन्ती  
मुक्तामयूखनिवहैः पुरतो विकीर्णैः ।  
कन्दानि काञ्चनपदावनि ! पद्मिनीनां  
मन्ये विनिक्षिपसि मन्दिरदीर्घिकासु॥ 18.33
</details>

<details><summary>मूलम्</summary>

पद्मापतेर्विहरतः प्रियमाचरन्ती  
मुक्तामयूखनिवहैः पुरतो विकीर्णैः ।  
कन्दानि काञ्चनपदावनि ! पद्मिनीनां  
मन्ये विनिक्षिपसि मन्दिरदीर्घिकासु॥ 18.33
</details>

<details open><summary>विश्वास-प्रस्तुतिः</summary>

आशास्य नूनमनघां मणिपादरक्षे !  
चन्द्रस्य वारिधिसुतासहजस्य वृद्धिम् ।  
धात्रीं मुकुन्दपदयोरनपायिनीं त्वां  
ज्योत्स्ना समाश्रयति मौक्तिकपङ्क्तिलक्ष्यात्॥ 18.34
</details>

<details><summary>मूलम्</summary>

आशास्य नूनमनघां मणिपादरक्षे !  
चन्द्रस्य वारिधिसुतासहजस्य वृद्धिम् ।  
धात्रीं मुकुन्दपदयोरनपायिनीं त्वां  
ज्योत्स्ना समाश्रयति मौक्तिकपङ्क्तिलक्ष्यात्॥ 18.34
</details>

<details open><summary>विश्वास-प्रस्तुतिः</summary>

ये नाम केऽपि भवतीं विनयावनम्रैः  
उत्तंसयन्ति कृतिनः क्षणमुत्तमाङ्गैः ।  
इच्छन्ति रङ्गनृपतेर्मणिपादरक्षे !  
त्वन्मौक्तिकौघनियतामिह ते विशुद्धिम्॥ 18.35
</details>

<details><summary>मूलम्</summary>

ये नाम केऽपि भवतीं विनयावनम्रैः  
उत्तंसयन्ति कृतिनः क्षणमुत्तमाङ्गैः ।  
इच्छन्ति रङ्गनृपतेर्मणिपादरक्षे !  
त्वन्मौक्तिकौघनियतामिह ते विशुद्धिम्॥ 18.35
</details>

<details open><summary>विश्वास-प्रस्तुतिः</summary>

अनुदिनलळितानामङ्गुलीपल्लवानां  
जनितमुकुळशोभैर्देवि ! मुक्ताफलैस्त्वम् ।  
प्रकटयसि जनानां पादुके ! रङ्गभर्तुः  
पदसरसिजरेखा पाञ्चजन्यप्रसूतिम्॥ 18.36
</details>

<details><summary>मूलम्</summary>

अनुदिनलळितानामङ्गुलीपल्लवानां  
जनितमुकुळशोभैर्देवि ! मुक्ताफलैस्त्वम् ।  
प्रकटयसि जनानां पादुके ! रङ्गभर्तुः  
पदसरसिजरेखा पाञ्चजन्यप्रसूतिम्॥ 18.36
</details>

<details open><summary>विश्वास-प्रस्तुतिः</summary>

बलिविमथनवेलाव्यापिनस्तस्य विष्णोः  
पदसरसिजमाध्वी पावनी देवि ! नूनम् ।  
जननसमयलग्नां जाह्नवी तावकानां  
वहति चरणरक्षे ! वासनां मौक्तिकानाम्॥ 18.37
</details>

<details><summary>मूलम्</summary>

बलिविमथनवेलाव्यापिनस्तस्य विष्णोः  
पदसरसिजमाध्वी पावनी देवि ! नूनम् ।  
जननसमयलग्नां जाह्नवी तावकानां  
वहति चरणरक्षे ! वासनां मौक्तिकानाम्॥ 18.37
</details>

<details open><summary>विश्वास-प्रस्तुतिः</summary>

मधुरिपुपदमित्रैर्वैरमिन्दोः सरोजैः  
शमयितुमिव ताराः सेवमानाश्चिरं त्वाम् ।  
प्रचुरकिरणपूराः पादुके ! संश्रितानां  
कलिकलुषमशेषं क्षाळयन्तीव मुक्ताः॥ 18.38
</details>

<details><summary>मूलम्</summary>

मधुरिपुपदमित्रैर्वैरमिन्दोः सरोजैः  
शमयितुमिव ताराः सेवमानाश्चिरं त्वाम् ।  
प्रचुरकिरणपूराः पादुके ! संश्रितानां  
कलिकलुषमशेषं क्षाळयन्तीव मुक्ताः॥ 18.38
</details>

<details open><summary>विश्वास-प्रस्तुतिः</summary>

मुकुळितपरितापां प्राणिनां मौक्तिकैः स्वैः  
अमृतमिव दुहानामाद्रिये पादुके ! त्वाम् ।  
विषधरफणपङ्क्तिर्यत्प्रभावेन मन्ये  
लळितनटनयोग्यं रङ्गमासीन्मुरारेः॥ 18.39
</details>

<details><summary>मूलम्</summary>

मुकुळितपरितापां प्राणिनां मौक्तिकैः स्वैः  
अमृतमिव दुहानामाद्रिये पादुके ! त्वाम् ।  
विषधरफणपङ्क्तिर्यत्प्रभावेन मन्ये  
लळितनटनयोग्यं रङ्गमासीन्मुरारेः॥ 18.39
</details>

<details open><summary>विश्वास-प्रस्तुतिः</summary>

सकृदपि विनतानां त्रासमुन्मूलयन्तीं  
त्रिभुवनमहनीयां त्वामुपाश्रित्य नूनम् ।  
न जहति निजकान्तिं पादुके ! रङ्गभर्तुः  
चरणनखमणीनां सन्निधौ मौक्तिकानि॥ 18.40
</details>

<details><summary>मूलम्</summary>

सकृदपि विनतानां त्रासमुन्मूलयन्तीं  
त्रिभुवनमहनीयां त्वामुपाश्रित्य नूनम् ।  
न जहति निजकान्तिं पादुके ! रङ्गभर्तुः  
चरणनखमणीनां सन्निधौ मौक्तिकानि॥ 18.40
</details>

<details open><summary>विश्वास-प्रस्तुतिः</summary>

भुवनमिदमशेषं बिभ्रतो रङ्गभर्तुः  
पदकमलमिदं ते पादुके ! धारयन्त्याः ।  
चिरविहरणखेदात् सम्भृतानां भजन्ति  
श्रमजलकणिकानां सम्पदं मौक्तिकानि॥ 18.41
</details>

<details><summary>मूलम्</summary>

भुवनमिदमशेषं बिभ्रतो रङ्गभर्तुः  
पदकमलमिदं ते पादुके ! धारयन्त्याः ।  
चिरविहरणखेदात् सम्भृतानां भजन्ति  
श्रमजलकणिकानां सम्पदं मौक्तिकानि॥ 18.41
</details>

<details open><summary>विश्वास-प्रस्तुतिः</summary>

प्रकटितयशसां ते पादुके ! रङ्गभर्तुः  
द्विगुणितनखचन्द्रज्योतिषां मौक्तिकानाम् ।  
करणविलयवेळाकातरस्यास्य जन्तोः  
शमयति परितापं शाश्वती चन्द्रिकेयम्॥ 18.42
</details>

<details><summary>मूलम्</summary>

प्रकटितयशसां ते पादुके ! रङ्गभर्तुः  
द्विगुणितनखचन्द्रज्योतिषां मौक्तिकानाम् ।  
करणविलयवेळाकातरस्यास्य जन्तोः  
शमयति परितापं शाश्वती चन्द्रिकेयम्॥ 18.42
</details>

<details open><summary>विश्वास-प्रस्तुतिः</summary>

दिव्यं धाम स्थिरमभियतां देवि ! मुक्तामणीनां  
मध्ये कश्चिद्भवति मधुजित्पादुके ! तावकानाम् ।  
न्यस्तो नित्यं निजगुणगणव्यक्तिहेतोर्भवत्याम्  
आत्मज्योतिश्शमिततमसां योगिनामन्तरात्मा॥ 18.43
</details>

<details><summary>मूलम्</summary>

दिव्यं धाम स्थिरमभियतां देवि ! मुक्तामणीनां  
मध्ये कश्चिद्भवति मधुजित्पादुके ! तावकानाम् ।  
न्यस्तो नित्यं निजगुणगणव्यक्तिहेतोर्भवत्याम्  
आत्मज्योतिश्शमिततमसां योगिनामन्तरात्मा॥ 18.43
</details>

<details open><summary>विश्वास-प्रस्तुतिः</summary>

शुद्धे नित्यं स्थिरपरिणतां देवि ! विष्णोः पदे त्वाम्  
आस्थानीं ताममितविभवां पादुके ! तर्कयामि ।  
आलोकैः स्वैर्भुवनमखिलं दीपवत् व्याप्य कामं  
मुक्ताः शुद्धिं यदुपसदनात् बिभ्रति त्रासहीनाः॥ 18.44
</details>

<details><summary>मूलम्</summary>

शुद्धे नित्यं स्थिरपरिणतां देवि ! विष्णोः पदे त्वाम्  
आस्थानीं ताममितविभवां पादुके ! तर्कयामि ।  
आलोकैः स्वैर्भुवनमखिलं दीपवत् व्याप्य कामं  
मुक्ताः शुद्धिं यदुपसदनात् बिभ्रति त्रासहीनाः॥ 18.44
</details>

<details open><summary>विश्वास-प्रस्तुतिः</summary>

प्राप्ता शौरेश्चरणकमलं पादुके ! भक्तिभाजां  
प्रत्यादेष्टुं किमपि वृजिनं प्रापिता मौळिभागम् ।  
देवेन त्वं दशशतदृशा दन्तिराजस्य धत्से  
मूर्ध्नि न्यस्ता मुखपटरुचिं मौक्तिकानां  
प्रभाभिः॥ 18.45
</details>

<details><summary>मूलम्</summary>

प्राप्ता शौरेश्चरणकमलं पादुके ! भक्तिभाजां  
प्रत्यादेष्टुं किमपि वृजिनं प्रापिता मौळिभागम् ।  
देवेन त्वं दशशतदृशा दन्तिराजस्य धत्से  
मूर्ध्नि न्यस्ता मुखपटरुचिं मौक्तिकानां  
प्रभाभिः॥ 18.45
</details>

<details open><summary>विश्वास-प्रस्तुतिः</summary>

तव हरिपादुके ! पृथुळमौक्तिकरत्नभुवः  
प्रचलदमर्त्यसिन्धुलहरीसहधर्मचराः ।  
पदमजरामरं विदधते कथमम्ब ! सतां  
प्रणतसुरेन्द्रमौळिपलितङ्करणाः किरणाः॥ 18.46
</details>

<details><summary>मूलम्</summary>

तव हरिपादुके ! पृथुळमौक्तिकरत्नभुवः  
प्रचलदमर्त्यसिन्धुलहरीसहधर्मचराः ।  
पदमजरामरं विदधते कथमम्ब ! सतां  
प्रणतसुरेन्द्रमौळिपलितङ्करणाः किरणाः॥ 18.46
</details>

<details open><summary>विश्वास-प्रस्तुतिः</summary>

कपर्दे कस्यापि क्षितिधरपदत्रायिणि ! तथा  
मुहुर्गङ्गामन्यां क्षरति तव मुक्तामणिमहः ।  
मुधारम्भः कुम्भस्थलमनुकलं सिञ्चति यथा  
निरालम्बो लम्बोदरकळभशुण्डालचुळकः॥ 18.47
</details>

<details><summary>मूलम्</summary>

कपर्दे कस्यापि क्षितिधरपदत्रायिणि ! तथा  
मुहुर्गङ्गामन्यां क्षरति तव मुक्तामणिमहः ।  
मुधारम्भः कुम्भस्थलमनुकलं सिञ्चति यथा  
निरालम्बो लम्बोदरकळभशुण्डालचुळकः॥ 18.47
</details>

<details open><summary>विश्वास-प्रस्तुतिः</summary>

मुकुन्दपदरक्षिणि ! प्रगुणदीप्तयस्तावकाः  
क्षरन्त्यमृतनिर्झरं कमपि मौक्तिकग्रन्थयः ।  
मनागपि मनीषिणो यदनुषङ्गिणस्तत्क्षणात्  
जरामरणदन्तुरं जहति हन्त तापत्रयम्॥ 18.48
</details>

<details><summary>मूलम्</summary>

मुकुन्दपदरक्षिणि ! प्रगुणदीप्तयस्तावकाः  
क्षरन्त्यमृतनिर्झरं कमपि मौक्तिकग्रन्थयः ।  
मनागपि मनीषिणो यदनुषङ्गिणस्तत्क्षणात्  
जरामरणदन्तुरं जहति हन्त तापत्रयम्॥ 18.48
</details>

<details open><summary>विश्वास-प्रस्तुतिः</summary>

देवः श्रीपदलाक्षया तिलकितस्तिष्ठत्युपर्येव ते  
गौरीपादसरोजयावकधनी मूले समालक्ष्यते ।  
इत्थं जल्पति दुर्मदान्मुरभिदः शुद्धान्तचेटीजने  
प्रायस्त्वं मणिपादुके ! प्रहसिता मुक्तामयूखच्छलात्॥ 18.49
</details>

<details><summary>मूलम्</summary>

देवः श्रीपदलाक्षया तिलकितस्तिष्ठत्युपर्येव ते  
गौरीपादसरोजयावकधनी मूले समालक्ष्यते ।  
इत्थं जल्पति दुर्मदान्मुरभिदः शुद्धान्तचेटीजने  
प्रायस्त्वं मणिपादुके ! प्रहसिता मुक्तामयूखच्छलात्॥ 18.49
</details>

<details open><summary>विश्वास-प्रस्तुतिः</summary>

रङ्गेशचरणरक्षा सा मे विदधातु शाश्वतीं शुद्धिम् ।  
यन्मौक्तिकप्रभाभिः श्वेतद्वीपमिव सह्यजाद्वीपम्॥ 18.50
</details>

<details><summary>मूलम्</summary>

रङ्गेशचरणरक्षा सा मे विदधातु शाश्वतीं शुद्धिम् ।  
यन्मौक्तिकप्रभाभिः श्वेतद्वीपमिव सह्यजाद्वीपम्॥ 18.50
</details>

