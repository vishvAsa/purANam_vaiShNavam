+++
title = "04 समर्पणपद्धतिः"

+++


<details open><summary>विश्वास-प्रस्तुतिः</summary>

भजामः पादुके ! याभ्यां भरतस्याग्रजस्तदा ।  
प्रायः प्रतिप्रयाणाय प्रास्थानिकमकल्पयत्॥ 4.1
</details>

<details><summary>मूलम्</summary>

भजामः पादुके ! याभ्यां भरतस्याग्रजस्तदा ।  
प्रायः प्रतिप्रयाणाय प्रास्थानिकमकल्पयत्॥ 4.1
</details>

<details open><summary>विश्वास-प्रस्तुतिः</summary>

राज्यं विहाय रघुवंशमहीपतीनां  
पौरांश्च पादरसिकान् पृथिवीं च रक्ताम् ।  
त्वामेव हन्त चरणावनि ! सम्प्रयास्यन्  
आलम्बत प्रथममुत्तरकोसलेन्द्रः॥ 4.2
</details>

<details><summary>मूलम्</summary>

राज्यं विहाय रघुवंशमहीपतीनां  
पौरांश्च पादरसिकान् पृथिवीं च रक्ताम् ।  
त्वामेव हन्त चरणावनि ! सम्प्रयास्यन्  
आलम्बत प्रथममुत्तरकोसलेन्द्रः॥ 4.2
</details>

<details open><summary>विश्वास-प्रस्तुतिः</summary>

प्राप्ते प्रयाणसमये मणिपादरक्षे !  
पौरानवेक्ष्य भवती करुणप्रलापान् ।  
मञ्जुप्रणादमुखरा विनिवर्तनार्थं  
रामं पदग्रहणपूर्वमयाचतेव॥ 4.3
</details>

<details><summary>मूलम्</summary>

प्राप्ते प्रयाणसमये मणिपादरक्षे !  
पौरानवेक्ष्य भवती करुणप्रलापान् ।  
मञ्जुप्रणादमुखरा विनिवर्तनार्थं  
रामं पदग्रहणपूर्वमयाचतेव॥ 4.3
</details>

<details open><summary>विश्वास-प्रस्तुतिः</summary>

मत्वा तृणाय भरतो मणिपादरक्षे !  
रामेण तां विरहितां रघुराजधानीम् ।  
त्वामेव सप्रणयमुज्जयिनीमवन्तीम्  
मेने महोदयमयीं मधुरामयोध्याम्॥ 4.4
</details>

<details><summary>मूलम्</summary>

मत्वा तृणाय भरतो मणिपादरक्षे !  
रामेण तां विरहितां रघुराजधानीम् ।  
त्वामेव सप्रणयमुज्जयिनीमवन्तीम्  
मेने महोदयमयीं मधुरामयोध्याम्॥ 4.4
</details>

<details open><summary>विश्वास-प्रस्तुतिः</summary>

रामात्मनः प्रतिपदं मणिपादरक्षे !  
विश्वम्भरस्य वहनेन परीक्षितां त्वाम् ।  
विश्वस्य देवि वहने विनिवेशयिष्यन्  
विस्रब्ध एव भरतो भवतीम् ययाचे॥ 4.5
</details>

<details><summary>मूलम्</summary>

रामात्मनः प्रतिपदं मणिपादरक्षे !  
विश्वम्भरस्य वहनेन परीक्षितां त्वाम् ।  
विश्वस्य देवि वहने विनिवेशयिष्यन्  
विस्रब्ध एव भरतो भवतीम् ययाचे॥ 4.5
</details>

<details open><summary>विश्वास-प्रस्तुतिः</summary>

भक्त्या परं भवतु तद् भरतस्य साधोः  
त्वत्प्रार्थनं रघुपतौ मणिपादरक्षे ! ।  
केनाशयेन स मुनिः परमार्थदर्शी  
भद्राय देवि ! जगतां भवतीमवादीत्॥ 4.6
</details>

<details><summary>मूलम्</summary>

भक्त्या परं भवतु तद् भरतस्य साधोः  
त्वत्प्रार्थनं रघुपतौ मणिपादरक्षे ! ।  
केनाशयेन स मुनिः परमार्थदर्शी  
भद्राय देवि ! जगतां भवतीमवादीत्॥ 4.6
</details>

<details open><summary>विश्वास-प्रस्तुतिः</summary>

रामे वनं व्रजति पङ्क्तिरथे प्रसुप्ते  
राज्यापवादचकिते भरते तदानीम् ।  
आश्वासयेत् क इव कोसलवासिनस्तान्  
सीतेव चेत् त्वमपि साहसवृत्तिरासीः॥ 4.7
</details>

<details><summary>मूलम्</summary>

रामे वनं व्रजति पङ्क्तिरथे प्रसुप्ते  
राज्यापवादचकिते भरते तदानीम् ।  
आश्वासयेत् क इव कोसलवासिनस्तान्  
सीतेव चेत् त्वमपि साहसवृत्तिरासीः॥ 4.7
</details>

<details open><summary>विश्वास-प्रस्तुतिः</summary>

पादावनि ! प्रभवतो जगतां त्रयाणां  
रामादपि त्वमधिका नियतं प्रभावात् ।  
नो चेत् कथन्नु भरतस्य तमेव लिप्सोः  
प्रत्यायनं परिपणं भवती भवित्री॥ 4.8
</details>

<details><summary>मूलम्</summary>

पादावनि ! प्रभवतो जगतां त्रयाणां  
रामादपि त्वमधिका नियतं प्रभावात् ।  
नो चेत् कथन्नु भरतस्य तमेव लिप्सोः  
प्रत्यायनं परिपणं भवती भवित्री॥ 4.8
</details>

<details open><summary>विश्वास-प्रस्तुतिः</summary>

मन्ये नियुज्य भवतीं मणिपादरक्षे !  
पार्ष्णिग्रहस्य भरतस्य निवारणार्थम् ।  
रत्नाकरं सपदि गोष्पदयन् विजिग्ये  
रामः क्षणेन रजनीचरराजधानीम्॥ 4.9
</details>

<details><summary>मूलम्</summary>

मन्ये नियुज्य भवतीं मणिपादरक्षे !  
पार्ष्णिग्रहस्य भरतस्य निवारणार्थम् ।  
रत्नाकरं सपदि गोष्पदयन् विजिग्ये  
रामः क्षणेन रजनीचरराजधानीम्॥ 4.9
</details>

<details open><summary>विश्वास-प्रस्तुतिः</summary>

पादावनि ! प्रभुतरानपराधवर्गान्  
सोढुम् क्षमा त्वमसि मूर्तिमती क्षमैव ।  
यत् त्वां विहाय निहताः परिपन्थिनस्ते  
देवेन दाशरथिना दशकण्ठमुख्याः॥ 4.10
</details>

<details><summary>मूलम्</summary>

पादावनि ! प्रभुतरानपराधवर्गान्  
सोढुम् क्षमा त्वमसि मूर्तिमती क्षमैव ।  
यत् त्वां विहाय निहताः परिपन्थिनस्ते  
देवेन दाशरथिना दशकण्ठमुख्याः॥ 4.10
</details>

<details open><summary>विश्वास-प्रस्तुतिः</summary>

वाक्ये गरीयसि पितुर्विहितेऽप्यतृप्त्या  
मातुर्मनोरथमशेषमवन्ध्ययिष्यन् ।  
मन्ये तदा रघुपतिः भरतस्य तेने  
मातस्त्वयैव मणिमौलिनिवेशलक्ष्मीम्॥ 4.11
</details>

<details><summary>मूलम्</summary>

वाक्ये गरीयसि पितुर्विहितेऽप्यतृप्त्या  
मातुर्मनोरथमशेषमवन्ध्ययिष्यन् ।  
मन्ये तदा रघुपतिः भरतस्य तेने  
मातस्त्वयैव मणिमौलिनिवेशलक्ष्मीम्॥ 4.11
</details>

<details open><summary>विश्वास-प्रस्तुतिः</summary>

पादाम्बुजाद्विगळितां परमस्य पुंसः  
त्वामादरेण विनिवेश्य जटाकलापे ।  
अङ्गीचकार भरतो मणिपादरक्षे !  
गङ्गाधिरूढशिरसो गिरिशस्य कान्तिम्॥ 4.12
</details>

<details><summary>मूलम्</summary>

पादाम्बुजाद्विगळितां परमस्य पुंसः  
त्वामादरेण विनिवेश्य जटाकलापे ।  
अङ्गीचकार भरतो मणिपादरक्षे !  
गङ्गाधिरूढशिरसो गिरिशस्य कान्तिम्॥ 4.12
</details>

<details open><summary>विश्वास-प्रस्तुतिः</summary>

अविकलमधिकर्तुं रक्षणे सप्तलोक्याः  
रघुपतिचरणेन न्यस्तदिव्यानुभावाम् ।  
अभजत भरतस्त्वामञ्जसा पादरक्षे !  
मणिमकुटनिवेशत्यागधन्येन मूर्ध्ना॥ 4.13
</details>

<details><summary>मूलम्</summary>

अविकलमधिकर्तुं रक्षणे सप्तलोक्याः  
रघुपतिचरणेन न्यस्तदिव्यानुभावाम् ।  
अभजत भरतस्त्वामञ्जसा पादरक्षे !  
मणिमकुटनिवेशत्यागधन्येन मूर्ध्ना॥ 4.13
</details>

<details open><summary>विश्वास-प्रस्तुतिः</summary>

इयमविकलयोगक्षेमसिद्ध्यै प्रजानाम्  
अलमिति भरतेन प्रार्थितामादरेण ।  
रघुपतिरधिरोहन् अभ्यषिञ्चत् स्वयं त्वां  
चरणनखमणीनां चन्द्रिकानिर्झरेण॥ 4.14
</details>

<details><summary>मूलम्</summary>

इयमविकलयोगक्षेमसिद्ध्यै प्रजानाम्  
अलमिति भरतेन प्रार्थितामादरेण ।  
रघुपतिरधिरोहन् अभ्यषिञ्चत् स्वयं त्वां  
चरणनखमणीनां चन्द्रिकानिर्झरेण॥ 4.14
</details>

<details open><summary>विश्वास-प्रस्तुतिः</summary>

प्रणयिनि पदपद्मे गाढमाश्लिष्यति त्वां  
विधिसुतकथितं तद्वैभवं ते विदन्तः ।  
अनुदिनमृषयस्त्वामर्चयन्त्यग्न्यगारे  
रघुपतिपदरक्षे ! रामगिर्याश्रमस्थाः॥ 4.15
</details>

<details><summary>मूलम्</summary>

प्रणयिनि पदपद्मे गाढमाश्लिष्यति त्वां  
विधिसुतकथितं तद्वैभवं ते विदन्तः ।  
अनुदिनमृषयस्त्वामर्चयन्त्यग्न्यगारे  
रघुपतिपदरक्षे ! रामगिर्याश्रमस्थाः॥ 4.15
</details>

<details open><summary>विश्वास-प्रस्तुतिः</summary>

नियतमधिरुरोह त्वामनाधेयशक्तिं  
निजचरणसरोजे शक्तिमाधातुकामः ।  
स कथमितरथा त्वां न्यस्य रामो विजह्रे  
दृषदुपचितभूमौ दण्डकारण्यभागे॥ 4.16
</details>

<details><summary>मूलम्</summary>

नियतमधिरुरोह त्वामनाधेयशक्तिं  
निजचरणसरोजे शक्तिमाधातुकामः ।  
स कथमितरथा त्वां न्यस्य रामो विजह्रे  
दृषदुपचितभूमौ दण्डकारण्यभागे॥ 4.16
</details>

<details open><summary>विश्वास-प्रस्तुतिः</summary>

रघुपतिपदपद्माद्रत्नपीठे निवेष्टुम्  
भरतशिरसि लग्नां प्रेक्ष्य पादावनि ! त्वाम् ।  
परिणतपुरुषार्थः पौरवर्गः स्वयं ते  
विधिमभजत सर्वो वन्दिवैताळिकानाम्॥ 4.17
</details>

<details><summary>मूलम्</summary>

रघुपतिपदपद्माद्रत्नपीठे निवेष्टुम्  
भरतशिरसि लग्नां प्रेक्ष्य पादावनि ! त्वाम् ।  
परिणतपुरुषार्थः पौरवर्गः स्वयं ते  
विधिमभजत सर्वो वन्दिवैताळिकानाम्॥ 4.17
</details>

<details open><summary>विश्वास-प्रस्तुतिः</summary>

अनन्यराजन्यनिदेशनिष्ठां  
चकार पृथ्वीं चतुरर्णवान्ताम् ।  
भ्रातुर्यियासोः भरतस्तदा त्वां  
मूर्ध्ना वहन् मूर्तिमतीमिवाज्ञाम्॥ 4.18
</details>

<details><summary>मूलम्</summary>

अनन्यराजन्यनिदेशनिष्ठां  
चकार पृथ्वीं चतुरर्णवान्ताम् ।  
भ्रातुर्यियासोः भरतस्तदा त्वां  
मूर्ध्ना वहन् मूर्तिमतीमिवाज्ञाम्॥ 4.18
</details>

<details open><summary>विश्वास-प्रस्तुतिः</summary>

यद् भ्रात्रे भरताय रङ्गपतिना रामत्वमातस्थुषा  
नित्योपास्यनिजाङ्घ्रिनिष्क्रयतया निश्चित्य विश्राणितम् ।  
योगक्षेमवहं समस्तजगतां यद्गीयते योगिभिः  
पादत्राणमिदं मितम्पचकथामह्नाय मे निह्नुताम्॥ 4.19
</details>

<details><summary>मूलम्</summary>

यद् भ्रात्रे भरताय रङ्गपतिना रामत्वमातस्थुषा  
नित्योपास्यनिजाङ्घ्रिनिष्क्रयतया निश्चित्य विश्राणितम् ।  
योगक्षेमवहं समस्तजगतां यद्गीयते योगिभिः  
पादत्राणमिदं मितम्पचकथामह्नाय मे निह्नुताम्॥ 4.19
</details>

<details open><summary>विश्वास-प्रस्तुतिः</summary>

भरतस्येव ममापि प्रशमित विश्वापवाददुर्जाता ।  
शेषेव शिरसि नित्यं विहरतु रघुवीरपादुके ! भवती॥ 4.20
</details>

<details><summary>मूलम्</summary>

भरतस्येव ममापि प्रशमित विश्वापवाददुर्जाता ।  
शेषेव शिरसि नित्यं विहरतु रघुवीरपादुके ! भवती॥ 4.20
</details>

