+++
title = "21 बिम्बप्रतिबिम्बपद्धतिः"

+++


<details open><summary>विश्वास-प्रस्तुतिः</summary>

शौरेः शुद्धान्तनारीणां विहारमणिदर्पणम् ।  
प्रसत्तेरिव संस्थानं पदत्राणमुपास्महे॥ 21.1
</details>

<details><summary>मूलम्</summary>

शौरेः शुद्धान्तनारीणां विहारमणिदर्पणम् ।  
प्रसत्तेरिव संस्थानं पदत्राणमुपास्महे॥ 21.1
</details>

<details open><summary>विश्वास-प्रस्तुतिः</summary>

कमलापतिपादुके ! कदाचिद्  
विहगेन्द्रस्त्वयि बिम्बितो विभाति ।  
सविलासगतेऽपि रङ्गभर्तुः  
निजमात्मानमिवोपधातुकामः॥ 21.2
</details>

<details><summary>मूलम्</summary>

कमलापतिपादुके ! कदाचिद्  
विहगेन्द्रस्त्वयि बिम्बितो विभाति ।  
सविलासगतेऽपि रङ्गभर्तुः  
निजमात्मानमिवोपधातुकामः॥ 21.2
</details>

<details open><summary>विश्वास-प्रस्तुतिः</summary>

मणिपङ्क्तिषु ते दिशामधीशाः  
प्रतिबिम्बानि निजानि वीक्षमाणाः ।  
अभियन्ति मुकुन्दपादुके ! त्वां  
अधिकारान्तरसृष्टिशङ्कयेव॥ 21.3
</details>

<details><summary>मूलम्</summary>

मणिपङ्क्तिषु ते दिशामधीशाः  
प्रतिबिम्बानि निजानि वीक्षमाणाः ।  
अभियन्ति मुकुन्दपादुके ! त्वां  
अधिकारान्तरसृष्टिशङ्कयेव॥ 21.3
</details>

<details open><summary>विश्वास-प्रस्तुतिः</summary>

मणिमौळिशतेन बिम्बितेन  
प्रणतानां परितः सुरासुराणाम् ।  
मुरभिन्मणिपादुके ! महिम्ना  
युगपत्तेषु समर्पितेव भासि॥ 21.4
</details>

<details><summary>मूलम्</summary>

मणिमौळिशतेन बिम्बितेन  
प्रणतानां परितः सुरासुराणाम् ।  
मुरभिन्मणिपादुके ! महिम्ना  
युगपत्तेषु समर्पितेव भासि॥ 21.4
</details>

<details open><summary>विश्वास-प्रस्तुतिः</summary>

उपनीतमुपायनं सुरेन्द्रैः  
प्रतिबिम्बच्छलतस्त्वयि प्रविष्टम् ।  
स्वयमेव किल प्रसादभूम्ना  
प्रतिगृह्णासि मुकुन्दपादुके ! त्वम्॥ 21.5
</details>

<details><summary>मूलम्</summary>

उपनीतमुपायनं सुरेन्द्रैः  
प्रतिबिम्बच्छलतस्त्वयि प्रविष्टम् ।  
स्वयमेव किल प्रसादभूम्ना  
प्रतिगृह्णासि मुकुन्दपादुके ! त्वम्॥ 21.5
</details>

<details open><summary>विश्वास-प्रस्तुतिः</summary>

रङ्गेश्वरस्य नवपल्लवलोभनीयौ  
पादौ कथन्नु कठिना स्वयमुद्वहेयम् ।  
इत्याकलय्य नियतं मणिपादुके ! त्वं  
पद्मास्तरं वहसि तत्प्रतिबिम्बलक्षात्॥ 21.6
</details>

<details><summary>मूलम्</summary>

रङ्गेश्वरस्य नवपल्लवलोभनीयौ  
पादौ कथन्नु कठिना स्वयमुद्वहेयम् ।  
इत्याकलय्य नियतं मणिपादुके ! त्वं  
पद्मास्तरं वहसि तत्प्रतिबिम्बलक्षात्॥ 21.6
</details>

<details open><summary>विश्वास-प्रस्तुतिः</summary>

पादार्पणात् प्रथमतो हरिदश्मरम्ये  
मध्ये तव प्रतिफलन्मणिपादरक्षे ! ।  
मन्ये निदर्शयति रङ्गपतिर्युगान्ते  
न्यग्रोधपत्रशयितं निजमेव रूपम्॥ 21.7
</details>

<details><summary>मूलम्</summary>

पादार्पणात् प्रथमतो हरिदश्मरम्ये  
मध्ये तव प्रतिफलन्मणिपादरक्षे ! ।  
मन्ये निदर्शयति रङ्गपतिर्युगान्ते  
न्यग्रोधपत्रशयितं निजमेव रूपम्॥ 21.7
</details>

<details open><summary>विश्वास-प्रस्तुतिः</summary>

यात्रावसानमधिगच्छति रङ्गनाथे  
विश्राणयस्यनुपदं मणिपादुके ! त्वम् ।  
प्रायः प्रयाणसमये प्रतिबिम्बितानां  
तीर्थावगाहमपरं त्रिदशेश्वराणाम्॥ 21.8
</details>

<details><summary>मूलम्</summary>

यात्रावसानमधिगच्छति रङ्गनाथे  
विश्राणयस्यनुपदं मणिपादुके ! त्वम् ।  
प्रायः प्रयाणसमये प्रतिबिम्बितानां  
तीर्थावगाहमपरं त्रिदशेश्वराणाम्॥ 21.8
</details>

<details open><summary>विश्वास-प्रस्तुतिः</summary>

उच्चावचेषु तव रत्नगणेषु मातः !  
वेधाः प्रयाणसमये प्रतिबिम्बिताङ्गः ।  
आशङ्कते मुरभिदो मणिपादुके ! त्वाम्  
आगामिकल्पकमलासनपङ्क्तिगर्भाम्॥ 21.9
</details>

<details><summary>मूलम्</summary>

उच्चावचेषु तव रत्नगणेषु मातः !  
वेधाः प्रयाणसमये प्रतिबिम्बिताङ्गः ।  
आशङ्कते मुरभिदो मणिपादुके ! त्वाम्  
आगामिकल्पकमलासनपङ्क्तिगर्भाम्॥ 21.9
</details>

<details open><summary>विश्वास-प्रस्तुतिः</summary>

आलोलरश्मिनियतां मणिपादुके ! त्वाम्  
आरुह्य सञ्चरति रङ्गपतौ सलीलम् ।  
अन्तः पुरेषु युगपत्सुदृशो भजन्ते  
डोळाधिरोहणरसं त्वयि बिम्बिताङ्ग्यः॥ 21.10
</details>

<details><summary>मूलम्</summary>

आलोलरश्मिनियतां मणिपादुके ! त्वाम्  
आरुह्य सञ्चरति रङ्गपतौ सलीलम् ।  
अन्तः पुरेषु युगपत्सुदृशो भजन्ते  
डोळाधिरोहणरसं त्वयि बिम्बिताङ्ग्यः॥ 21.10
</details>

<details open><summary>विश्वास-प्रस्तुतिः</summary>

कालेषु राघवपदावनि ! भक्तिनम्रः  
कार्याणि देवि ! भरतो विनिवेदयंस्ते ।  
त्वद्रत्नबिम्बिततयाऽपि मुहुः स्वकीयां  
राजासनस्थितिमवेक्ष्य भृशं ललज्जे॥ 21.11
</details>

<details><summary>मूलम्</summary>

कालेषु राघवपदावनि ! भक्तिनम्रः  
कार्याणि देवि ! भरतो विनिवेदयंस्ते ।  
त्वद्रत्नबिम्बिततयाऽपि मुहुः स्वकीयां  
राजासनस्थितिमवेक्ष्य भृशं ललज्जे॥ 21.11
</details>

<details open><summary>विश्वास-प्रस्तुतिः</summary>

प्रत्यागते विजयिनि प्रथमे रघूणां  
विन्यस्यति त्वयि पदं मणिपादरक्षे ! ।  
रत्नौघबिम्बितनिशाचरवानरां त्वां  
पूर्वक्षणस्थमिव पुष्पकमन्वपश्यन्॥ 21.12
</details>

<details><summary>मूलम्</summary>

प्रत्यागते विजयिनि प्रथमे रघूणां  
विन्यस्यति त्वयि पदं मणिपादरक्षे ! ।  
रत्नौघबिम्बितनिशाचरवानरां त्वां  
पूर्वक्षणस्थमिव पुष्पकमन्वपश्यन्॥ 21.12
</details>

<details open><summary>विश्वास-प्रस्तुतिः</summary>

वैयाकुलीं शमयितुं जगतो वहन्त्या  
रक्षाधुरां रघुधुरन्धरपादरक्षे ! ।  
प्राज्यं यशः प्रचुरचामरबिम्बलक्षात्  
प्रायस्त्वया कबळितं प्रतिभूपतीनाम्॥ 21.13
</details>

<details><summary>मूलम्</summary>

वैयाकुलीं शमयितुं जगतो वहन्त्या  
रक्षाधुरां रघुधुरन्धरपादरक्षे ! ।  
प्राज्यं यशः प्रचुरचामरबिम्बलक्षात्  
प्रायस्त्वया कबळितं प्रतिभूपतीनाम्॥ 21.13
</details>

<details open><summary>विश्वास-प्रस्तुतिः</summary>

प्रतिदिशमुपयाते देवि ! यात्रोत्सवार्थं  
त्वयि विहरणकाले बिम्बिते जीवलोके ।  
वहसि मणिगणैस्त्वं पादुके ! रङ्गभर्तुः  
कबळितसकलार्थां काञ्चिदन्यामवस्थाम्॥ 21.14
</details>

<details><summary>मूलम्</summary>

प्रतिदिशमुपयाते देवि ! यात्रोत्सवार्थं  
त्वयि विहरणकाले बिम्बिते जीवलोके ।  
वहसि मणिगणैस्त्वं पादुके ! रङ्गभर्तुः  
कबळितसकलार्थां काञ्चिदन्यामवस्थाम्॥ 21.14
</details>

<details open><summary>विश्वास-प्रस्तुतिः</summary>

भगवति गरुडस्थे वाहनस्थाः सुरेन्द्राः  
त्वयि विनिहितपादे भूमिमेवाश्रयन्ति ।  
तदपि चरणरक्षे ! रत्नजाले त्वदीये  
प्रतिफलितनिजाङ्गास्तुल्यवाहा भवन्ति॥ 21.15
</details>

<details><summary>मूलम्</summary>

भगवति गरुडस्थे वाहनस्थाः सुरेन्द्राः  
त्वयि विनिहितपादे भूमिमेवाश्रयन्ति ।  
तदपि चरणरक्षे ! रत्नजाले त्वदीये  
प्रतिफलितनिजाङ्गास्तुल्यवाहा भवन्ति॥ 21.15
</details>

<details open><summary>विश्वास-प्रस्तुतिः</summary>

स्वच्छाकारां सुरयुवतयः स्वप्रतिच्छन्दलक्ष्यात्  
गाहन्ते त्वां प्रणतिसमये पादुके ! साभिमानाः ।  
स्त्रीरत्नानां परिभवविधौ सृष्टिमात्रेण दक्षां  
नीचैः कर्तुं नरसखमुनेरूर्वशीमूरुजाताम्॥ 21.16
</details>

<details><summary>मूलम्</summary>

स्वच्छाकारां सुरयुवतयः स्वप्रतिच्छन्दलक्ष्यात्  
गाहन्ते त्वां प्रणतिसमये पादुके ! साभिमानाः ।  
स्त्रीरत्नानां परिभवविधौ सृष्टिमात्रेण दक्षां  
नीचैः कर्तुं नरसखमुनेरूर्वशीमूरुजाताम्॥ 21.16
</details>

<details open><summary>विश्वास-प्रस्तुतिः</summary>

स्वेच्छाकेळिप्रियसहचरीं स्वच्छरत्नाभिरामाम्  
स्थाने स्थाने निहितचरणो निर्विशन् रङ्गनाथः ।  
सञ्चारान्ते सह कमलया शेषशय्याधिरूढः  
त्यक्त्वाऽपि त्वां त्यजति न पुनः स्वप्रतिच्छन्दलक्षात्॥ 21.17
</details>

<details><summary>मूलम्</summary>

स्वेच्छाकेळिप्रियसहचरीं स्वच्छरत्नाभिरामाम्  
स्थाने स्थाने निहितचरणो निर्विशन् रङ्गनाथः ।  
सञ्चारान्ते सह कमलया शेषशय्याधिरूढः  
त्यक्त्वाऽपि त्वां त्यजति न पुनः स्वप्रतिच्छन्दलक्षात्॥ 21.17
</details>

<details open><summary>विश्वास-प्रस्तुतिः</summary>

त्वामेवैकामधिगतवतः केळिसञ्चारकाले  
पार्श्वे स्थित्वा विनिहितदृशोः पादुकेऽनन्यलक्ष्यम् ।  
त्वद्रत्नेषु प्रतिफलितयोर्नित्यलक्ष्यप्रसादा  
पद्माभूम्योर्दिशति भवती पादसेवां मुरारेः॥ 21.18
</details>

<details><summary>मूलम्</summary>

त्वामेवैकामधिगतवतः केळिसञ्चारकाले  
पार्श्वे स्थित्वा विनिहितदृशोः पादुकेऽनन्यलक्ष्यम् ।  
त्वद्रत्नेषु प्रतिफलितयोर्नित्यलक्ष्यप्रसादा  
पद्माभूम्योर्दिशति भवती पादसेवां मुरारेः॥ 21.18
</details>

<details open><summary>विश्वास-प्रस्तुतिः</summary>

एकामेकः किल निरविशत्पादुके ! द्वारकायां  
क्रीडायोगी कृतबहुतनुः षोडशस्त्रीसहस्रे ।  
शुद्धे देवि ! त्वदुपनिहिते बिम्बितो रत्नजाले  
भुङ्क्ते नित्यं स खलु भवतीं भूमिकानां  
सहस्रैः॥ 21.19
</details>

<details><summary>मूलम्</summary>

एकामेकः किल निरविशत्पादुके ! द्वारकायां  
क्रीडायोगी कृतबहुतनुः षोडशस्त्रीसहस्रे ।  
शुद्धे देवि ! त्वदुपनिहिते बिम्बितो रत्नजाले  
भुङ्क्ते नित्यं स खलु भवतीं भूमिकानां  
सहस्रैः॥ 21.19
</details>

<details open><summary>विश्वास-प्रस्तुतिः</summary>

हरिपदनखेषु भवती  
प्रतिफलति तवैतदपि च रत्नेषु ।  
उचिता मिथः पदावनि !  
बिम्बप्रतिबिम्बता युवयोः॥ 21.20
</details>

<details><summary>मूलम्</summary>

हरिपदनखेषु भवती  
प्रतिफलति तवैतदपि च रत्नेषु ।  
उचिता मिथः पदावनि !  
बिम्बप्रतिबिम्बता युवयोः॥ 21.20
</details>

