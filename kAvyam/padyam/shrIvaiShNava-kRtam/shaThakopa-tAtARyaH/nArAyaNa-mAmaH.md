+++
title = "नारायण-मामः"

+++
स्रोतः - श्रीशष्ठकोपतातार्यः

"श्रीनारायणमामे"ति  
विश्रुतः साधु-संसदि।  
कुर्वन् हश्तीशकैङ्कर्यं  
जीयात् वर्षशतं भुवि॥ 1.

यस्य भक्ति-प्रकर्षेण  
स्वर्ण-दिव्यायुधैस् सह।  
भ्राजते वरदो नित्यं  
ध्रूव-रूपे हि पर्वते॥ 2.

यस्य कैङ्कर्य-मात्रेण  
मोदते दर्पणान्विते।  
मण्टपे  वरदस् तुष्टः  
श्रिया चैव भुवाऽन्वहम्॥ 3.

यस्य देशिक-भक्त्यैव  
देशिकस्य महोत्सवे।  
अर्पिते स्वर्ण-पद्मे हि  
देव्याः देशिक-बाहुना॥  4.

यस्य वित्तं प्रयुज्यैव  
स्नान-पीठं च राजतम्।  
कल्पितं देवराजस्य  
मज्जनार्थं सदा मुदा॥ 5.

देवराज-महिष्याश् च  
माङ्गल्यं रत्न-संयुतम्।  
रम्याम् मोहन-मालाम् च  
दत्वा तुष्टिम् अवाप यः॥ 6.

आलयो यतिराजस्य  
यद्-वित्तेन नवीकृतः।
मण्टपाश् च तथा सर्वे  
रामादीनाम् नवीकृताः॥ 7

उपवीतं, हंस-युक्तं  
भूषणं रत्न-संयुतम्।  
श्रुत्य्-अन्त-गुरु-वर्यस्य  
जन्म-क्षेत्रे समर्पितम्॥ 8.

श्रुत्य्-अन्तार्य-गुरोः क्षेत्रे  
ह्य् अन्नदानाय मण्टपः।  
नूतनो निर्मितो येन  
तस्मै भवतु मङ्गलम्॥ 9

उत्सवेषु करीशस्य  
वेद-विद्भ्यो दिवे दिवे।  
यो ददाति धनम् नित्यं  
तस्मै भवतु मङ्गलम्॥10.

इत्य् अहं प्रार्थये देवं,  
देशिकं भक्त-वत्सलम्।  
नारायणार्य-जन्म-र्क्षे  
चित्रायाम् अमृतोत्सवे॥ 11
