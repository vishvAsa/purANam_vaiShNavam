+++
title = "बाल-रामाष्टकम्"
+++
श्री बालरामाष्टकस्तोत्रम्   

अयोध्याधिपतिं विष्णुं   
शर-चाप-समन्वितम् ।  
जन्म-भूमौ स्थितं देवं   
बालरामम् अहं भजे ॥ 01 ॥  

मन्दस्मितम् उदाराङ्गं  
करुणापूर्णलोचनम् ।  
जन्मभूमौ स्थितं देवं   
बालराममहं भजे ॥ 02 ॥  

सूर्यकोटि-प्रतीकाशं  
कौसल्यानन्दवर्धनम् ।  
जन्मभूमौ स्थितं देवं   
बालराममहं भजे ॥ 03 ॥  

अनेक-कोटिभक्तानां   
निजानन्द-प्रदायकम् ।  
जन्म-भूमौ स्थितं देवं   
बाल-रामम् अहं भजे ॥ 04 ॥  

विहरन् सरयू-तीरे   
भ्रातृभिः सह सीतया ।  
जन्मभूमौ स्थितं देवं   
बालराममहं भजे ॥ 05 ॥  

शिखाभूषादि-संयुक्तं   
सर्वाभरण-भूषितम् ।  
जन्मभूमौ स्थितं देवं   
बालराममहं भजे ॥ 06 ॥  

ॐकार-स्वस्तिकोपेतं   
दश-रूप-विराजितम् ।   
जन्म-भूमौ स्थितं देवं   
बालराममहं भजे ॥ 07 ॥  

पञ्चायुध-धरं श्रीशं   
हनुमत्-पक्षि-सेवितम् ।  
जन्मभूमौ स्थितं देवं   
बालराममहं भजे ॥ 08 ॥  

रामाष्टकमिदं स्तोत्रं   
यः पठेत् श्रद्धया ऽन्वितः ।  
सीतारामकृपां लब्ध्वा   
विष्णुलोके महीयते ॥ 09 ॥  

इति स्थानाचार्य-यतिराजदासर्-विरचित श्रीबालरामाष्टक स्तोत्रं  ॥
