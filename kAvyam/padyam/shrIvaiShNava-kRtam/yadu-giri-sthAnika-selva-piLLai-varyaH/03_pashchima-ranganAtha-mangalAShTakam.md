+++
title = "०३ पश्चिम-रङ्गनाथ-मङ्गलाष्टकम्"
+++
पश्चिम रङ्गनाथस्वामि मङ्गलाष्टकम्  

अशेषवेदवेद्याय  
परब्रह्म-स्वरूपिणे ।  
फणितल्पशयानाय  
रङ्गनाथाय मङ्गलम् ॥ 1 ॥  

श्रीभूनीला-विशिष्टाय  
कावेरी-मध्यगाय च ।   
गौतम-स्तुति-तुष्टाय  
रङ्गनाथाय मङ्गलम् ॥ 2 ॥  

श्रीरङ्गपट्टणे रम्ये  
विशाले मन्दिरे मुदा ।   
भक्तानुग्रहदीक्षाय  
रङ्गनाथाय मङ्गलम् ॥ 3 ॥  

श्रीरङ्गनायिका-देव्याः  
सङ्कल्पेच्छानुवर्तिने ।  
शयने ऽतिप्रसन्नाय  
रङ्गनाथाय मङ्गलम् ॥ 4 ॥   

गङ्गहोय्सळ-रायादि-  
ऒडॆयर्-वंशाभिवर्धिने ।   
महाराजाधिराजाय  
रङ्गनाथाय मङ्गलम् ॥ 5 ॥   

नाथयामुन-मुख्यादि-  
पूजितस्, सर्वशेषिणे ।   
रामानुजार्चितस्, तस्मै  
रङ्गनाथाय मङ्गलम् ॥ 6 ॥   

पाञ्चरात्र-महाशास्त्र-  
प्रवक्त्रे सर्वसाक्षिणे ।  
सर्वशास्त्राधिगम्याय  
रङ्गनाथाय मङ्गलम् ॥ 7 ॥  

कावेरी-विरजा-तीरे  
प्रणतां मोक्षदायिने ।   
नारायणाय कृष्णाय  
रङ्गनाथाय मङ्गलम् ॥ 8 ॥  

सहस्र-कलश-स्नाने  
मुदितं रङ्गनायकम् ।   
यतिराज-दासो दृष्ट्वा  
मङ्गलं कृतवानिदम् ॥   

श्रीभोगिशायिनं पश्यन्  
यः पठेन् मङ्गलाष्टकम् ।   
आप्नोति सर्व-संसिद्धिं  
भुक्तिं मुक्तिं च विन्दति ॥   

॥ इति स्थानाचार्य-यतिराजदास‌विरचित- पश्चिम-रङ्गनाथस्वामि-मङ्गलाष्टकम् ॥
