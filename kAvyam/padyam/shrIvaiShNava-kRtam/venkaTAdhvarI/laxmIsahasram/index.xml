<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;लक्ष्मीसहस्रम् on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/</link>
    <description>Recent content in &#43;लक्ष्मीसहस्रम् on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/index.xml" rel="self" type="application/rss+xml" />
    <item>
      <title>01 प्रारम्भस्तबकः</title>
      <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/01_prArambhastabakaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/01_prArambhastabakaH/</guid>
      <description>&lt;p&gt;लक्ष्मीचरणराजीवलाक्षालक्षितवक्षसे ।&lt;br&gt;&#xA;विश्वसर्गादिलीलाय वेङ्कटब्रह्मणे नमः ॥१॥&lt;/p&gt;&#xA;&lt;p&gt;असदृशमरुणाब्जदृशं प्रस्विन्नपयोधरस्फुरन्मूर्तिम् ।&lt;br&gt;&#xA;मनसि दधीमहि सततं मातारं मातरं च लोकानाम् ॥२॥&lt;/p&gt;&#xA;&lt;p&gt;प्रातरम्बुजविडम्बिलोचनां मातरं त्रिजगतामुपास्महे ।&lt;br&gt;&#xA;शीतरम्यकरुणावलोकनैः या तरङ्गयति मङ्गलानि नः ॥३॥&lt;/p&gt;&#xA;&lt;p&gt;आचक्रायुधमा च मामकगुरोः आचार्यवर्गं भजे&lt;br&gt;&#xA;मध्यस्थैरिह नाथयामुनमुखैर्मान्यैस्सनाथीकृतम् ।&lt;br&gt;&#xA;क्षीराम्भोधिसुतापयोधरपयःपूरा इवोदित्वराः&lt;br&gt;&#xA;यद्वाचां विसरा जगन्ति नितरामुज्जीवयन्ति स्वयम् ॥४॥&lt;/p&gt;&#xA;&lt;p&gt;भुवनजननीन्तुष्टूषन्ती पुरोरसनाऽधुना&lt;br&gt;&#xA;रचयति नमो वाचे प्राचेतसाननजन्मने ।&lt;br&gt;&#xA;जनकतनयादिव्योदन्तामृतद्रववर्षिणीं&lt;br&gt;&#xA;जगति कवयः श्राव्यं काव्यं गृणन्त्यवलम्ब्य याम् ॥५॥&lt;/p&gt;&#xA;&lt;p&gt;पराशरमुनीशितुः प्रणतिकर्म कुर्मस्तराम्&lt;br&gt;&#xA;अहीनगुणशोभितैरमृतसाधनोत्कण्ठिभिः ।&lt;br&gt;&#xA;यदीयकृतिसिन्धुना विमथितेन यत्नाद्बुधैः&lt;br&gt;&#xA;प्रकाशमिह नीयते परमपूरुषप्रेयसी ॥६॥&lt;/p&gt;</description>
    </item>
    <item>
      <title>02 प्रादुर्भावस्तबकः</title>
      <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/02_prAdurbhAvastabakaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/02_prAdurbhAvastabakaH/</guid>
      <description>&lt;p&gt;भजे दुग्धाम्बुधिं यत्र परिष्कर्तुं हरेरुरः ।&lt;br&gt;&#xA;कठिनं सुकुमारं च रत्नं प्रादुरभूत् द्विधा ॥ १ ॥&lt;/p&gt;&#xA;&lt;p&gt;चतुर्मुखादीन् जगदम्ब डिम्भान् दुग्धैः बहून् वर्धयितुं समृद्धैः ।&lt;br&gt;&#xA;पयः पयोधेः भवती दयालुः सत्यं प्रजज्ञे सह कामधेन्वा ॥ २ ॥&lt;/p&gt;&#xA;&lt;p&gt;त्वयोज्ज्वलद्दुग्धपयोधिमध्ये महोद्वयं देवि सहोदियाय ।&lt;br&gt;&#xA;हररुरोभूषणमेकमासीत् अन्यच्छिरोभूषणमष्टमूर्तेः ॥ ३ ॥&lt;/p&gt;&#xA;&lt;p&gt;जीवं जीवं प्रत्युदारां समृद्धिं कर्तुं हर्तुं कञ्जधामे तमांसि ।&lt;br&gt;&#xA;सर्वं त्रातुं सत्कदम्बं पुराब्धेः चान्द्री मूर्तिः जायते तावकी च ॥ ४ ॥&lt;/p&gt;&#xA;&lt;p&gt;विश्वासेचनकं मुखं तव पयःसिन्धोरुदञ्चत्तदा&lt;br&gt;&#xA;शङ्कित्वा विगलत्कलङ्कमपरं चन्द्राङ्कुरं शङ्करः ।&lt;br&gt;&#xA;न्यस्तं मस्तपदे विधुं प्रथमतो नूनं भृशं नून इ-&lt;br&gt;&#xA;त्यम्ब भ्रंशयितुं स्तुवन्निव शिरःकम्पं रमे निर्ममे ॥ ५ ॥&lt;/p&gt;</description>
    </item>
    <item>
      <title>03 वक्षस्थलावस्थानस्तबकः</title>
      <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/03_vaxasthalAvasthAnastabakaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/03_vaxasthalAvasthAnastabakaH/</guid>
      <description>&lt;p&gt;श्रये शेषाचलमणेः शार्ङ्गिणो हृदयङ्गमाम् ।&lt;br&gt;&#xA;अनुकम्पामिवाकम्पाम् अम्बामम्बुजवासिनीम् ॥ १ ॥&lt;/p&gt;&#xA;&lt;p&gt;कल्याणदिव्यकरुणादिगुणाम्बुराशे&lt;br&gt;&#xA;काङ्क्षाधिकाभ्युदयदायिकटाक्षलेशे ।&lt;br&gt;&#xA;भद्राय दैत्यजिदुरःकृतनित्यवासे&lt;br&gt;&#xA;भक्तिस्थिरेण मनसा भवतीमुपासे ॥ २ ॥&lt;/p&gt;&#xA;&lt;p&gt;नालीकसम्भवभवादिसुराभिवाद्ये&lt;br&gt;&#xA;नानाविधाकृतकवाङ्मयमौलिवेद्ये ।&lt;br&gt;&#xA;पाथोधिपुत्रि पतिवक्षसि नित्यहृद्ये&lt;br&gt;&#xA;भान्तीमनन्यशरणो भवतीं प्रपद्ये ॥ ३ ॥&lt;/p&gt;&#xA;&lt;p&gt;शय्यागृहं तव पिता जगतां नियन्तुः&lt;br&gt;&#xA;भ्राता दृगेक इतरः पुनरङ्गभूषा ।&lt;br&gt;&#xA;वक्षस्यमुष्य वरदे त्वमवस्थिता तद्-&lt;br&gt;&#xA;वाल्लभ्यमम्ब भवदीयमनन्यलभ्यम् ॥ ४ ॥&lt;/p&gt;&#xA;&lt;p&gt;भ्रातुर्विधोर्वसुसमृद्ध्यसहेषु पद्मे-&lt;br&gt;&#xA;ष्वास्ते रमेत्यपयशःप्रशमाय नूनम् ।&lt;br&gt;&#xA;सोदर्यकौस्तुभशुभावहमब्धिकन्ये&lt;br&gt;&#xA;वक्षस्त्वमावससि वेङ्कटनायकस्य ॥ ५ ॥&lt;/p&gt;&#xA;&lt;p&gt;भगवतः प्रतिघो हृदि मा स्म भूत्&lt;br&gt;&#xA;समुदयद्वृजिनेषु जनेष्विति ।&lt;br&gt;&#xA;अवहिता जगदम्ब हिताय नः&lt;br&gt;&#xA;हृदयमेव हरेरधितिष्ठसि ॥ ६ ॥&lt;/p&gt;</description>
    </item>
    <item>
      <title>04 कारुण्यस्तबकः</title>
      <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/04_kAruNyastabakaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/04_kAruNyastabakaH/</guid>
      <description>&lt;p&gt;भजे भुजङ्गशैलेशभुजान्तरपरिष्क्रियाम् ।&lt;br&gt;&#xA;तनयां दुग्धजलधेर्दयामिव कृतोदयाम् ॥ १ ॥&lt;/p&gt;&#xA;&lt;p&gt;जननि जीवयितुं जगदर्दितं दशमुखप्रमुखैस्त्रिदशारिभिः ।&lt;br&gt;&#xA;जनकयज्ञमहीजठरे जनिं कृतवती भवती कृपया रमे ॥ २ ॥&lt;/p&gt;&#xA;&lt;p&gt;अकरुणा करुणा ध्रुवमम्ब ते क्षितितले भवतीमवतार्य या ।&lt;br&gt;&#xA;अहह यातुपुरस्थितिवेदनाम् अगमय(अयमदा)ज्जगदार्तिनिवृत्तये ॥ ३ ॥&lt;/p&gt;&#xA;&lt;p&gt;अविरतविविधापराधकारिण्यपि मयि देवि दयां करिष्यसीति ।&lt;br&gt;&#xA;जननि मम भयातुरस्य धैर्यं जनयति वायसदानवापदानम् ॥ ४ ॥&lt;/p&gt;&#xA;&lt;p&gt;राघवस्य हृदयं स्थिराघवद्वायसं प्रति नवायसक्रमम् ।&lt;br&gt;&#xA;देवि जानकि दयारसात्त्वया पादयोजनकृता द्रवीकृतम् ॥ ५ ॥&lt;/p&gt;&#xA;&lt;p&gt;अब्धेः कन्ये जननि महतामागसां जन्मगेहे-&lt;br&gt;&#xA;ष्वस्मादृक्षेष्वपि च करुणामादधासि ध्रुवं त्वम् ।&lt;br&gt;&#xA;साक्षी तस्मिन् युधि दशमुखे सारसाक्षि व्यपेते&lt;br&gt;&#xA;यातुस्त्रीणां कबलनविधिं याचमानो हनूमान् ॥ ६ ॥&lt;/p&gt;</description>
    </item>
    <item>
      <title>05 कटाक्षस्तबकः</title>
      <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/05_kaTAxastabakaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/05_kaTAxastabakaH/</guid>
      <description>&lt;p&gt;लक्ष्मीवदनलावण्यसुधोदधिकृतोदयः ।&lt;br&gt;&#xA;कल्पवृक्षः कटाक्षात्मा काङ्क्षितानि करोतु नः ॥ १ ॥&lt;/p&gt;&#xA;&lt;p&gt;क्षमाकुमारि क्षणमीक्षणं त्वं यदृच्छया न्यस्यसि यत्र जन्तौ ।&lt;br&gt;&#xA;स ईक्षणानां त्रयमष्टकं वा सहस्रकं वा सहसा दधाति ॥ २ ॥&lt;/p&gt;&#xA;&lt;p&gt;अम्ब स्तोकालोकसुधाशीकरलेशैः&lt;br&gt;&#xA;अङ्गं जन्तोरार्द्रयसे यस्य स एषः ।&lt;br&gt;&#xA;हस्तात् स्वीयाद्वारणमस्ताच्च गलद्भिः&lt;br&gt;&#xA;दानाम्भोभिः पङ्किलगेहाङ्गणभूः स्यात् ॥ ३ ॥&lt;/p&gt;&#xA;&lt;p&gt;त्वद्वीक्षणामृतकणोऽपि न येषु तेषां&lt;br&gt;&#xA;सद्मानि जीर्णशिथिलच्छदिराप्तिरक्तैः ।&lt;br&gt;&#xA;अभ्रच्युतैः उदक(सलिल)बिन्दुभिरश्रुमिश्रैः&lt;br&gt;&#xA;जम्बालितानि जगदम्ब चिरं भवन्ति ॥ ४ ॥&lt;/p&gt;&#xA;&lt;p&gt;कनकशिबिकारूढाः प्रौढाधिराज्यपदे स्थिताः&lt;br&gt;&#xA;कतिचिदतुलंमन्या धन्याश्चरन्ति यदिन्दिरे ।&lt;br&gt;&#xA;यदपि च वहन्त्येनान् दीनाः परे फलमम्ब तद्&lt;br&gt;&#xA;द्वयमपि तव स्तोकालोकान्वयव्यतिरेकयोः ॥ ५ ॥&lt;/p&gt;</description>
    </item>
    <item>
      <title>06 यत्नस्तबकः</title>
      <link>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/06_yatnastabakaH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/shrIvaiShNava-kRtam/venkaTAdhvarI/laxmIsahasram/06_yatnastabakaH/</guid>
      <description>&lt;p&gt;श्रीनिवासस्य महिषीं श्रेयसे तामुपास्महे ।&lt;br&gt;&#xA;यदर्थमेव विदधे यत्नं भूयांसमच्युतः ॥ १ ॥&lt;/p&gt;&#xA;&lt;p&gt;कमले कमलेक्षणस्त्वदर्थे कठिनं कर्म करोत्यसौ न किं वा ।&lt;br&gt;&#xA;कलशोदधिमन्थनप्रयासादपरं किं श्रमदायि कर्म लोके ॥ २ ॥&lt;/p&gt;&#xA;&lt;p&gt;तव गुरुस्तनशैलभरं सदा जननि वोढुमना जगतां पिता ।&lt;br&gt;&#xA;गुरुभरोद्वहनाभ्यसनाय किं तमपि मन्दरमम्बुनिधौ दधौ ॥ ३ ॥&lt;/p&gt;&#xA;&lt;p&gt;नादत्तमध्यवनि सिध्यति किञ्चनेति निश्चिन्वता भगवतापि विवित्स(वक्ष)ता त्वाम् ।&lt;br&gt;&#xA;वैदेहि कामपि शिलामबलां विधाय कन्याप्रदानविधिरक्षपदाय चक्रे ॥ ४ ॥&lt;/p&gt;&#xA;&lt;p&gt;विद्यां बलां रघुपतिः पथि गाधिपुत्रात् सम्प्राप्य निह्नुतसमस्ततनुक्लमोऽपि ।&lt;br&gt;&#xA;अम्बाऽतनुक्लमहरामबलामिह त्वां स्वस्य ध्रुवं घटयितुं तमुपास्त भूयः ॥ ५ ॥&lt;/p&gt;</description>
    </item>
  </channel>
</rss>
