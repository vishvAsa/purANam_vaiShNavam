+++
title = "श्रीस्तवः"

+++
<div class="js_include" url="/AgamaH_vaiShNavaH/rAmAnuja-sampradAyaH/vyakti-shlokAdi/kUresha-shrIvatsAnka-mishraH/shrIvatsAnkamishrebhyaH.md" newLevelForH1="5" includeTitle="false"> 
<details open><summary>विश्वास-प्रस्तुतिः</summary>

(श्रीवत्स-चिह्नमिश्रेभ्यो  
नम उक्तिम् **अधीमहे** ।  
यद्-उक्तयस् त्रयी-कण्ठे  
**यान्ति** मङ्गलसूत्रताम् ॥)+++(5)+++
</details>

<details><summary>मूलम्</summary>

(श्रीवत्सचिह्नमिश्रेभ्यो नम उक्तिमधीमहे ।  
यदुक्तयस्त्रयीकण्ठे यान्ति मङ्गलसूत्रताम् ॥)
</details>
</div>

<details open><summary>विश्वास-प्रस्तुतिः</summary>

स्वस्ति श्रीर्दिशतादशेषजगतां सर्गोपसर्गस्थितीः स्वर्गं दुर्गतिमापवर्गिकपदं सर्वञ्च कुर्वन् हरिः ।   
यस्या वीक्ष्य मुखं तदिङ्गितपराधीनो विधत्तेऽखिलं क्रीडेयं खलु नान्यथाऽस्य रसदा स्यादैकरस्यात्तया ॥१॥
</details>

<details><summary>मूलम्</summary>

स्वस्ति श्रीर्दिशतादशेषजगतां सर्गोपसर्गस्थितीः स्वर्गं दुर्गतिमापवर्गिकपदं सर्वञ्च कुर्वन् हरिः ।   
यस्या वीक्ष्य मुखं तदिङ्गितपराधीनो विधत्तेऽखिलं क्रीडेयं खलु नान्यथाऽस्य रसदा स्यादैकरस्यात्तया ॥१॥
</details>


<details open><summary>विश्वास-प्रस्तुतिः</summary>

हे श्रीर्देवि! समस्तलोकजननीं त्वां स्तोतुमीहामहे युक्तां भावय भारतीं प्रगुणय प्रेमप्रधानां धियम् ।   
भक्तिं भन्दय नन्दयाश्रितमिमं दासं जनं तावकं लक्ष्यं लक्ष्मि! कटाक्षवीचिविसृतेस्ते स्याम चामी वयम् ॥२॥
</details>

<details><summary>मूलम्</summary>

हे श्रीर्देवि! समस्तलोकजननीं त्वां स्तोतुमीहामहे युक्तां भावय भारतीं प्रगुणय प्रेमप्रधानां धियम् ।   
भक्तिं भन्दय नन्दयाश्रितमिमं दासं जनं तावकं लक्ष्यं लक्ष्मि! कटाक्षवीचिविसृतेस्ते स्याम चामी वयम् ॥२॥
</details>


<details open><summary>विश्वास-प्रस्तुतिः</summary>

स्तोत्रं नाम **किम् आमनन्ति** कवयो, यद्य् अन्यदीयान् गुणान्  
अन्यत्र त्व् अ-सतो **ऽधिरोप्य फणितिस्**, सा तर्हि वन्ध्या त्वयि ।   
सम्यक् सत्य-गुणाभिवर्णनम् अथो **ब्रूयुः**, **कथं** तादृशी  
वाग् वाचस्-पतिना ऽपि **शक्य-रचना** त्वत्-सद्-गुणार्णो-निधौ ॥३॥+++(5)+++
</details>

<details><summary>मूलम्</summary>

स्तोत्रं नाम किमामनन्ति कवयो यद्यन्यदीयान् गुणान् अन्यत्र त्वसतोऽधिरोप्य फणितिस्सा तर्हि वन्ध्या त्वयि ।   
सम्यक्सत्यगुणाभिवर्णनमथो ब्रूयुः कथं तादृशी वाग्वाचस्पतिनाऽपि शक्यरचना त्वत्सद्गुणार्णोनिधौ ॥३॥
</details>


<details open><summary>विश्वास-प्रस्तुतिः</summary>

ये वाचां मनसां च दुर्ग्रहतया ख्याता गुणास्तावकाः तानेव प्रति साम्बुजिह्वमुदिता है! मामिका भारती ।   
हास्यं तत्तु न मन्महे न हि चकोर्येकाऽखिलां चन्द्रिकां नालं पातुमिति प्रगृह्य रसनामासीत सत्यां तृषि ॥४॥
</details>

<details><summary>मूलम्</summary>

ये वाचां मनसां च दुर्ग्रहतया ख्याता गुणास्तावकाः तानेव प्रति साम्बुजिह्वमुदिता है! मामिका भारती ।   
हास्यं तत्तु न मन्महे न हि चकोर्येकाऽखिलां चन्द्रिकां नालं पातुमिति प्रगृह्य रसनामासीत सत्यां तृषि ॥४॥
</details>


<details open><summary>विश्वास-प्रस्तुतिः</summary>

क्षोदीयानपि दुष्टबुद्धिरपि निस्स्नेहोऽप्यनीहोऽपि ते कीर्तिं देवि लिहन्नहं न च बिभेम्यज्ञो न जिह्रेमि च ।   
दुष्येत्सा तु न तावता न हि शुना लीढाऽपि भागीरथी दुष्येच्छ्वाऽपि न लज्जते न च बिभेत्यार्तिस्तु शाम्येच्छुनः ॥५॥
</details>

<details><summary>मूलम्</summary>

क्षोदीयानपि दुष्टबुद्धिरपि निस्स्नेहोऽप्यनीहोऽपि ते कीर्तिं देवि लिहन्नहं न च बिभेम्यज्ञो न जिह्रेमि च ।   
दुष्येत्सा तु न तावता न हि शुना लीढाऽपि भागीरथी दुष्येच्छ्वाऽपि न लज्जते न च बिभेत्यार्तिस्तु शाम्येच्छुनः ॥५॥
</details>


<details open><summary>विश्वास-प्रस्तुतिः</summary>

ऐश्वर्यं महदेव वाऽल्पमथवा दृश्येत पुंसां हि यत् तल्लक्ष्म्याः समुदीक्षणात्तव यतः सार्वत्रिकं वर्तते ।   
तेनैतेन न विस्मयेमहि जगन्नाथोऽपि नारायणः धन्यं मन्यत ईक्षणात्तव यतः स्वात्मानमात्मेश्वरः ॥६॥
</details>

<details><summary>मूलम्</summary>

ऐश्वर्यं महदेव वाऽल्पमथवा दृश्येत पुंसां हि यत् तल्लक्ष्म्याः समुदीक्षणात्तव यतः सार्वत्रिकं वर्तते ।   
तेनैतेन न विस्मयेमहि जगन्नाथोऽपि नारायणः धन्यं मन्यत ईक्षणात्तव यतः स्वात्मानमात्मेश्वरः ॥६॥
</details>


<details open><summary>विश्वास-प्रस्तुतिः</summary>

ऐश्वर्यं यदशेष पुंसि यदिदं सौन्दर्यलावण्ययोः रूपं यच्च हि मङ्गलं किमपि यल्लोके सदित्युच्यते ।   
तत्सर्वं त्वदधीनमेव यदतः श्रीरित्यभेदेन वा यद्वा श्रीमदितीदृशेन वचसा देवि! प्रथामश्नुते ॥७॥
</details>

<details><summary>मूलम्</summary>

ऐश्वर्यं यदशेष पुंसि यदिदं सौन्दर्यलावण्ययोः रूपं यच्च हि मङ्गलं किमपि यल्लोके सदित्युच्यते ।   
तत्सर्वं त्वदधीनमेव यदतः श्रीरित्यभेदेन वा यद्वा श्रीमदितीदृशेन वचसा देवि! प्रथामश्नुते ॥७॥
</details>


<details open><summary>विश्वास-प्रस्तुतिः</summary>

देवि त्वन्महिमावधिर्न हरिणा नापि त्वया ज्ञायते यद्यप्येवमथापि नैव युवयोस्सर्वज्ञताहीयते ।   
यन्नास्त्येव तदज्ञतामनुगुणां सर्वज्ञताया विदुः व्योमाम्भोजमिदन्तया किल विदन् भ्रान्तोऽयमित्युच्यते ॥८॥
</details>

<details><summary>मूलम्</summary>

देवि त्वन्महिमावधिर्न हरिणा नापि त्वया ज्ञायते यद्यप्येवमथापि नैव युवयोस्सर्वज्ञताहीयते ।   
यन्नास्त्येव तदज्ञतामनुगुणां सर्वज्ञताया विदुः व्योमाम्भोजमिदन्तया किल विदन् भ्रान्तोऽयमित्युच्यते ॥८॥
</details>


<details open><summary>विश्वास-प्रस्तुतिः</summary>

लोके वनस्पतिबृहस्पतितारतम्यं यस्याः प्रसादपरिणाममुदाहरन्ति ।   
सा भारती भगवती तु यदीयदासी तां देवदेवमहिषीं श्रियमाश्रयामः ॥९॥
</details>

<details><summary>मूलम्</summary>

लोके वनस्पतिबृहस्पतितारतम्यं यस्याः प्रसादपरिणाममुदाहरन्ति ।   
सा भारती भगवती तु यदीयदासी तां देवदेवमहिषीं श्रियमाश्रयामः ॥९॥
</details>


<details open><summary>विश्वास-प्रस्तुतिः</summary>

यस्याः कटाक्षमृदुवीक्षणदीक्षणेन सद्यस्समुल्लसितपल्लवमुल्ललास ।   
विश्वं विपर्ययसमुत्थविपर्ययं प्राक् तां देवदेवमहिषीं श्रियमाश्रयामः ॥१०॥
</details>

<details><summary>मूलम्</summary>

यस्याः कटाक्षमृदुवीक्षणदीक्षणेन सद्यस्समुल्लसितपल्लवमुल्ललास ।   
विश्वं विपर्ययसमुत्थविपर्ययं प्राक् तां देवदेवमहिषीं श्रियमाश्रयामः ॥१०॥
</details>


<details open><summary>विश्वास-प्रस्तुतिः</summary>

यस्याः कटाक्षवीक्षाक्षणलक्षं लक्षिता महेशास्स्युः ।   
श्रीरङ्गराजमहिषी सा मामपि वीक्षतां लक्ष्मीः ॥११॥
</details>

<details><summary>मूलम्</summary>

यस्याः कटाक्षवीक्षाक्षणलक्षं लक्षिता महेशास्स्युः ।   
श्रीरङ्गराजमहिषी सा मामपि वीक्षतां लक्ष्मीः ॥११॥
</details>


<details open><summary>विश्वास-प्रस्तुतिः</summary>

(अर्वाञ्चो यत्पदसरसिजद्वन्द्वमाश्रित्य पूर्वे मूर्ध्ना यस्यान्वयमुपगता देशिका मुक्तिमापुः ।   
सोऽयं रामानुजमुनिरपि स्वीयमुक्तिं करस्थां यत्सम्बन्धादमनुत कथं वर्ण्यते कूरनाथः ॥)
</details>

<details><summary>मूलम्</summary>

(अर्वाञ्चो यत्पदसरसिजद्वन्द्वमाश्रित्य पूर्वे मूर्ध्ना यस्यान्वयमुपगता देशिका मुक्तिमापुः ।   
सोऽयं रामानुजमुनिरपि स्वीयमुक्तिं करस्थां यत्सम्बन्धादमनुत कथं वर्ण्यते कूरनाथः ॥)
</details>