+++
title = "२२ निकुञ्ज-केलि-विरुदावली"

+++

**निकुञ्ज-केली-विरुदावलीयं**

**निकुञ्ज-केली-रसिक-प्रसादम् ।**

**स्व-कीर्ति-नैपुण्य-जुषे प्रदत्ते**

**स्व-कीर्ति-नैपुण्य-पुषे जनाय ॥१॥**

**श्री-कृष्ण-लीला हृदयं पुनातु मे**

**लीला च या प्रेम-रसानुभाविनी ।**

**रसश् च कान्ता-परिशीलितोऽस्ति यः**

**कान्ता च या गोकुल-यौवताग्रणीः ॥२॥**

**व्रज-युवति-जनैक-प्राण-बन्धोर् अमुष्य**

**स्मर-विलसितम् एवोत्कर्षम् आहुः कवीन्द्राः ।**

**भव-कमल-भवाद्यैः स्तावकैः प्रथ्यमानं**

**न पुनर् अनुपमं तत् पारमैश्वर्यम् उच्चैः ॥३॥**

**प्रथितम् अपि वदान्यं राधिके मां तवाल्यः**

**कथम् अधर-सुधायास् तस्करं ता ब्रुवन्ति ।**

**पिब पिब मुख-चन्द्रं तत् स्वयं मे निकामं**

**त्वम् इति रहसि शंसन् शं स कृष्णस् तनोतु ॥४॥**

(इ)

**चण्ड-वृत्तस्य नखे मातङ्ग-खेलितम्**[^२]

**गोकुलानन्द शीलिता-मन्द चातुरी-पुञ्ज माधवी-कुञ्ज ।**

[^२]:
     स्व्ल् ३३।


**भाजि-मातङ्ग गामिनी-सङ्ग शालितारङ्ग राजितानङ्ग ।**

**कौतुकासङ्ग भारभागङ्ग रागितारञ्जि यौवतासञ्जि ।**

**धीरता-गञ्जि चापला-व्यञ्जि कैतवाभ्रान्त शोण-नेत्रान्त ।**

**शायकाक्रान्त भाविनी-स्वान्तर् भावितानन्त केलि-सामन्त ।**

**रेचितोदन्त राधिका-दन्त दंशना-खण्ड माधुरी-षण्ड ।**

**खेलितापाङ्ग नीरदा-भाङ्ग राधिताश्रान्त कन्दरा-ध्वान्त ।**

**नील-चेलाञ्चि कामिनी-काञ्चि मोचनोदीर्ण सम्मदाकीर्ण ।**

**शेमुषी-शीर्ण वामताभीर्ण खेद सम्पूर्ण वैदुषी तूर्ण ।**

**काम-संरम्भ सङ्गरारम्भ जात रोमाञ्च पाहि भो मां च ॥५॥**

**॥ धीर ॥**

**उद्यन्-नखाङ्क-हरिणाङ्क-रुचा सुचारु**

**खेला-परं कुच-रथाङ्ग-युगं सुकण्ठ्याः ।**

**स्वागाध-हृत्-सरसि साधु निमज्जयंस् तद्**

**उन्मज्जयन् स रसिको मुदम् आदधातु ॥६॥**

**सङ्गत सद्-अनङ्गज मद-**

**रङ्ग तरलद्-अङ्ग गरल-**

**शृङ्ग रुचिर-भृङ्ग सुचिर-**

**गुञ्जन चण-कुञ्ज-शरण**

**कञ्ज-निचय गञ्जन-शय ॥७॥**

**॥ वीर ॥**

**॥।**

(इइ)

**वीरभद्रः**[^३]

**कन्दर्प-दर्पक-कुचाद्रि-विमर्द-भीति-**

[^३]:
     स्व्ल् २६।


**संविग्न-कौस्तुभ-भट-श्रित-कण्ठ-पार्श्वः ।**

**कान्ताति-निःश्वसित-धूसरिताधर-श्रीः**

**कृष्णो मुदं नयनयोर् मम शं तनोतु ॥८॥**

**युञ्जद्-गुञ्जद्-भ्रमर-कलित-कल**

**भव्य-स्तव्य-स्थल-सरसिज-दल ।**

**माल्य-स्वाल्यर्पित-रति-रस-कर**

**रङ्ग-त्रङ्गद्-रसन-युवति-वर ।**

**दीव्यन्-नीव्य्-अन्तिक-विनिहित-पुरु**

**वाम्य-क्लाम्यद्-बलकर-बलद्-उरु ।**

**हर्षोत्कर्षोत्पुलक-हृदय-नट**

**शम्भ-स्तम्भ-स्फुरित-जघन-तट ।**

**काञ्चि-प्राञ्चि-स्वनित-जनित-सुख**

**मन्द-स्पन्द-स्वलक-ललित-मुख ।**

**नृत्य-श्रित्य्-अर्थक-शुभ-मणिसर**

**सद्यः-प्रद्यत्-प्रखर-नखर-शर ।**

**भिन्न-स्विन्न-स्तन-युग-नव-घट**

**सक्त-स्रक्-तर्जक-सुपदक-भट ।**

**रत्य्-उद्धत्य्-उच्चलित-चिकुर-चय**

**शस्त-स्रस्त-प्रवर-कुसुम-मय ।**

**तल्प-स्वल्प-स्वनन-वलय-धर**

**कम्पोत्कम्पोत्तरल-सुतनु-कर ।**

**वेष्ट-स्वेष्ट-स्मर-विलसित-मद**

**मत्त-प्रत्त-स्वजन-हृदय-मुद ।**

**भीष्ट-श्रीष्ट-स्वप-घन-रद-बल**

**दष्ट-स्पष्ट-प्रभसद्-अधर-दल ।**

**कान्त-स्वान्त-प्रणयद-ममलस**

**हृद्य-क्लिद्य् अप्य् अतुल-करुण-रस ॥९॥**

**॥ वीर ॥**

**कौस्तुभ-विदलित सुललित-**

**कुङ्कुम-कञ्चुक-कुचां राधाम् ।**

**तद्-अलक-मार्जित-तिलको**

**रमयन् कृष्णो हृदि स्फुरति ॥१०॥**

**सञ्जात-तन्द्रास्य कञ्जात-चन्द्रास्य**

**काश्मीर-जन्मादि-रश्मीर-सम्मादि ।**

**घर्मोचितानल्प-नर्मोचिताकल्प**

**कुञ्जे लसानन्द पुञ्जे रसाशन्द ॥११॥**

**॥ वीर ॥**

**॥।**

(इइइ)

**पुरुषोत्तमः**[^४]

**प्रियाया गच्छन्त्याः स्वयम् अनुपलब्धो वन-पथं**

[^४]:
     स्व्ल् २८


**परिष्कुर्वन् पुष्पैर् घन-विटप-वल्लीर् विघटयन् ।**

**स्व-पाणिभ्यां लुम्पन् निज-चरण-चिह्नं चलति यस्**

**तद्-अग्रे तं नौमि प्रणय-विवशं त्वां गिरिधरम् ॥१२॥**

**धरणी-क्लम-हारि-क्रिय**

**रमणी-व्रज-केलि-प्रिय ।**

**ललितोद्भट-वेणु-स्वर**

**वलितोत्कट-काम-ज्वर ।**

**दलितान्वित-लोक-त्रप-**

**वनिता-स्मृत भो भद्रप ।**

**कमलार्चित-पाद-द्युति**

**पटलाद्रित-शोक-श्रुति-**

**युगलोच्चल-नीप-स्फटन्-**

**मुकुलोज्ज्वल-रूप-छट ।**

**चपला-प्रभ-चेल-द्वय**

**महिलार्पित-हेल-स्मय ।**

**सरसेक्षण-कोण-क्रम-**

**रभसेक्षक-लोक-भ्रम ।**

**जनकाश्रित-वेद-क्रम**

**शमकाच्युत-शील-श्रम ।**

**कणिकार्जित-माधुर्य स-**

**दनिकाद्भुत-रोचिर्-लस ।**

**पुरुषोत्तम चेतः-स्थित-**

**मरुषो व्रणम् आशु स्मृत-**

**चरितो ध्रुवम् एव द्रुतम्**

**अभितोऽर्दसि नाथ द्रुत-**

**मनसां प्रणयेन त्वयि**

**मम सांप्रतम् ईश त्वयि**

**भवताद् रति-रीतिर् मतिम्**

**अवतात् तव नाम-श्रुतिर्**

**अमितार्थक-लील-स्वरम्**

**अमितार्थद माम् उद्धर ॥१३॥**

**॥ वीर ॥**

**उरोजान्तर्-लग्नां मम दृशम् इयं वीक्ष्य चकितं**

**परिस्रस्तं चेलाञ्चलम् अधिशिरो न्यस्य सुमुखी ।**

**पिधत्ते कञ्चुक्यावृतम् अपि कुचं तद्-गत-मनो-**

**मणिं मे सम्प्राप्येत्य् उदित-सुबलो नोऽवतु हरिः ॥१४॥**

**विमल-जलद-सुभग-सुषम**

**विजित-चपल-वसन-कुसुम ।**

**सदृश-मृदुल-गजक-भुजक**

**चिकुर-रचित-शिखिज-दलक ।**

**रसिक-युवति-हृदय-कलन**

**चटुल-नयन-मदिर-मिलन ।**

**रुचिर-वदन-मधुर-हसित**

**कथित-निखिल-सुरत-चरित ।**

**ललित-चरण-कमल-चलन**

**विलस सुतनु-वितनु-वलन ॥१५॥**

**॥ धीर ॥**

**॥।**

(इव्)

**अच्युतः**[^५]

**कर्णाध्व-गाम्य्-अतनु-नर्म-शलाकयैव**

[^५]:
     स्व्ल् ३२


**विद्राव्य-चारु-रदन-च्छद-गाढ-मुद्राम् ।**

**निष्कासितां स्मित-सुधां प्रसभं रमण्याः**

**कृष्णः स्व-नेत्र-चषकेण पिबन् मुदे स्यात् ॥१६॥**

**जय जय शील-प्रिय जलधील-**

**स्वर-घन-नील-द्युति-धर कील-**

**स्तुत पुरु-लील प्रणय-निमीलत्-**

**त्रप-तरु-लील श्रुति-परिशीलन्-**

**नव-मुरलीक-प्रबलद्-अलीक-**

**प्लुत-जन-भीक-प्रकट-तटीक**

**प्रमद-वतीक-स्थित-सुपटी-कर्-**

**षक-रजनीप-स्व-किरन-दीप ।**

**प्रणुत-समीप-स्फुट-दल-नीप-**

**स्तृत-तट-देश प्रथित-वरेश**

**प्रगत-सुकेश-प्रवर निशेश ।**

**प्रतिम-विशेष प्रभृत-विशेष**

**प्रभ-शुभ-वेश व्रज-महिलेष ।**

**चलित-सुचेल स्तन-युग-खेलन्-**

**नयन-सुवेल स्मृत-रति-वेल ।**

**सुहृद्-अतिवेल-प्रतत-निशात-**

**स्मर-शर-जात-प्रजर-निपात ।**

**प्रबल-विघात-प्रचलित-देह**

**श्रित-रत-गेह त्वम् अघ-हरेह ।**

**स्फुत हृदि मे ह ॥१७॥**

**॥ वीर ॥**

**मयि क्षिप्त्वापाङ्गं कुच-कनक-शम्भुं स्मित-सुधा-**

**सुधाराभिः कान्ते! स्नपयसि न किं पूजयसि तम् ।**

**प्रकामं कामायाच्युत-कर-सरोजेण सुदतीत्य्**

**उपागच्छन् जल्पन् विलसतु स राधा-रति-सखः ॥१८॥**

**वृन्दावन-नग-वृन्दाधिक-लव-**

**कुञ्जालय-चर गुञ्जा-मणि-सर ।**

**कञ्जातुल-मद-गञ्जामल-पद-**

**कान्ता-कुच-शय मां तारय जय ॥१९॥**

**॥ धीर ॥**

**॥।**

(व्)

**तुरङ्गः**[^६]

**पृष्ठीकृत्य प्रयान्त्या द्रुत-मयम् अधुनैवाग्रतो रोत्स्यते मां**

[^६]:
     स्व्ल् ३८।


**इत्य् आश्वासं दधत्या हृदि बत सुतनो रक्षिणी ते पदाब्जे ।**

**प्राभूतां नैव गन्तुं कथम् अपि पुरतो नापि पृष्ठं द्रुतो वेत्य्**

**आकुञ्चन्त्या नितम्ब-त्विषि धृत-नयनो माधवो मां धिनोतु ॥२०॥**

**सुन्दर-मुख शशि-बिम्बक कुन्द-निविड मद-डिम्बक**

**दन्त-पटल लसद्-अम्बुज शन्तम-कर शुभ-कम्बुज**

**लङ्गिम-भर परिकुण्ठक रङ्गि-मधुरतर-कण्ठक ।**

**सङ्गत-युवति-कदम्बक-रङ्ग-तरलित-हृद्-अम्बर ।**

**लुञ्चन-चतुर-दृग्-अङ्गन कुञ्चन-विलसित-रङ्गण**

**वञ्जुल-कुसुम-सुरञ्जित मञ्जुल-कच-भर-गञ्जित**

**चञ्चल-मधुकर-मण्डल सञ्चलद्-अलक-सकुण्डल ।**

**मन्द-हसित-लसद्-इन्दिर-शन्द-चरित-गुण-मन्दिर ।**

**दण्डित-समद-मतङ्गज मण्डित-गति-वलद्-अङ्गज ।**

**कम्प-रुचिर-रुचि-निन्दित शंप-सुतनु-मति-सन्दित ।**

**दम्भ-विषम-जन-वञ्चक शम्भ-दमन शर-पञ्चक-**

**खण्डित-हृद्-अतनु सागर-पण्डित-रति-सुहृद्-अङ्गर ।**

**बम्भ्रमद्-अलि-वर-लम्भित सम्भ्रम-सुदृग्-अभिरम्भित ।**

**सङ्गम-सदलिक-कङ्कण मङ्गल-चलकर-कङ्कण-**

**डिण्डिम-रणित-निरन्तर-चण्डिम-कलित-मुद्-अन्तर ।**

**नन्द-हृदय-मकरन्दक शन्दय-विपिन-पुरन्दर ॥२१॥**

**॥ वीर ॥**

**नटच्-चटुल-लोचनाञ्चल-विलास-वल्गु-श्रियं**

**स्व-चिल्लि-वर-वल्गन-ग्लपित-धैर्य-चर्याभराम् ।**

**नव-प्रणय-सम्भृत-स्मित-सुधा-पिधानाकुलां**

**निज-प्रणयिणीं स्मरन् स-पुलको हरिः पातु नः ॥२२॥**

**जय चारु-वेष नय नागरेश**

**शयनीत-ताल-मय-राग-जाल-**

**धर-वेणु-दूत-वर-साधु-धूत-**

**वनिताभिमान-जनिताति-मान ॥२३॥**

**॥ वीर ॥**

**॥।**

(वि)

**तिलकम्**[^७]

**जीयाद् धरिः स्व-मुरली-परिगीत-पीत-**

[^७]:
     स्व्ल् ४४


**पात-त्रपाम्बु-सरसीः सरसीरुहाक्सीः ।**

**शून्यान्तरा गत-बला अपि ताः प्रकूर्वन्**

**पूर्णा निजाधर-सु-धार-सुधा-रसेन ॥२४॥**

**चटुल-मधुप-मद-कुण्ठक-सद्-अलक ।**

**विमल-जलद-रुचि-लुण्ठक-दमनक-**

**मृदुल-सुरभि-दल-गुम्फक-सुललित**

**कुल-वर-तनु-धृति-लुम्पक-विहसित ।**

**हठ-भर-कुच-पट-कुञ्चन-विकलित-**

**युवति-नयन-कटु-कुञ्चन-कवलित ।**

**कर-कर-धुनन-विशङ्कट-कलहज**

**वितत-पुलक-कुल-कङ्कत-मलयज-**

**मृगमद-घुसृण-सुगन्धित-परिसर-**

**वन-गत-मदन-मुदन्धित-मधुकर-**

**निकर-रणित-रति-मङ्गल-मय-रव-**

**विवृत-सुरत-रस-रङ्गल-सुख-नव-**

**वितनु-समर-पुरु-दम्भ-पटिमधर-**

**सुतनु-निविड-परिरम्भ रसिक-वर ।**

**जनित-मणित-मणि-कङ्कन-कण-दति-**

**रभस-रमण-गत-शङ्क-चिकुर-तति-**

**मिलित-नटन-झष-कुण्डल-विसृमर-**

**रुचि-भर-वर-करि-शुण्ड-सदृश-कर ।**

**निज-परिचरण-रतं जनम् इमम् अति-**

**कृपय निखिल-गुण-रञ्जन-रति-पति-**

**शत-मति-मथन-कृद्-अङ्ग-सुषम जय**

**मनसिज-वलित-तरङ्ग-चरित-मय ॥२५॥**

**॥ वीर ॥**

**रति-रण-घन-घर्माक्रान्त-सिन्दूर-पङ्क-**

**श्रित-वद्-अलक-मालासक्त-भालं प्रभालम् ।**

**युवति-रदन-कीर्ति-ख्यापि बिम्बाधर-हृन्**

**मम कलयतु कृष्णस्यास्य-चन्द्रं स्वतन्त्रम् ॥२६॥**

**त्वं गत-शङ्कित-रङ्ग-तरङ्गित-**

**कुन्द-सुसत्तम-दन्त-वसन्तम ।**

**वञ्जुल-कुञ्जक-मञ्जुल-गुञ्जक**

**सञ्जय-रञ्जक-कुङ्कुम-पङ्कक ॥२७॥**

**॥ वीर ॥**

**नित्यं याति यथायथा कुच-युगं पीतत्वम् उत्तुङ्गतां**

**चोलिं प्राप्य तनुत्वम् ऋच्छति तथास्यार्धावृतौ योग्यताम् ।**

**कान्ते कुप्यसि तत् प्रसाधन-कृते सख्यौ वृथा हृष्टताम्**

**अक्ष्नोर् मे कलयेति कृष्ण-भणितं जागर्तु मे चेतसि ॥२८॥**

**॥।**

(विइ)

**चण्ड-वृत्तस्य विशिखे पद्मम्**[^८]

**जय लव-मात्र-स्व-विरह-दात्र-**

[^८]:
     स्व्ल् ४७।


**प्रदित-सुगात्र व्रज-महिला-त्र ।**

**ग्रहपति-कन्या-तट-लसद्-अन्या**

**प्रतिम-सुधन्या यत-नत-वन्या-**

**सुहृद्-अलकान्तालि-पटल-कान्ता-**

**लिक-निज-कान्ता-मिलन-रतान्ता ।**

**रति-रण-रङ्गोदय-कुच-सङ्गो-**

**पण-परिभङ्गोदित-वद-नङ्गो-**

**रु-शर-नखाङ्क-कलित-शशाङ्का-**

**वलि-वलिताङ्का-धृत-हरिणाङ्का-**

**नन-सुदृग्-उल्लासक-परिफुल्ला**

**चटुल-मरुल्-लालित-भुज-मल्ला-**

**हित-परिवेष्ट-प्रणय-सुखेष्ट-**

**प्रवलद्-अकष्ट-स्व-रदन-दष्ट-**

**प्रमदवती द्राग्-उदित-सुधार्द्रा**

**चरितम् इहार्द्रा वहमति मुद्-द्रा-**

**वित-हृदि युञ्जेऽरुणतर-गुञ्जे**

**लित-नव-कुञ्जे रुवद्-अलि-पुञ्जे ॥२९॥**

**॥ वीर ॥**

**॥।**

(विइइ)

**वञ्जुलम्**[^९]

**श्री-राधेक्षण-सख्य-लक्षण-रस-स्वाराज्यम् अत्युर्ज्जितं**

[^९]:
     स्व्ल् ५९


**प्राप्य स्वैर-मलं गतो यद् अधरो भ्राजिष्णुतां जिष्णुताम् ।**

**नाथ न्यक्-कुरुताम् अयं तव ततः सख्यालि-दृङ्-मोदनो-**

**मत्तालि-श्रित-बन्धु-जीवक यशः-पुञ्ज निकुञ्जेश्वर ॥३०॥**

**कुञ्चित-कच-विरचन-धृत-चम्पक**

**लुञ्चित-मणि-सर-सद्-अतनु-कम्पक ।**

**रञ्जित-युवति-सुरत-रस-लम्पट**

**गञ्जित-तडिद्-अभिनव-रुचि-सम्पट ॥३१॥**

**॥ वीर ॥**

**स्नातोत्थितां कलित-रञ्जित-चीन-चीर-**

**पाणि-द्वयोद्धुत-कचां चकिताम् अकुर्वन् ।**

**कान्तां हरिर् जयति वल्लि-दलावृतोऽस्या**

**वक्षोज-कक्स-सुख-वीक्षण-सक्षणात्मा ॥३२॥**

**विलस विशङ्कत भुज-गत-सङ्कत**

**जगद्-अतिरङ्गल-चरित-सुमङ्गल ।**

**शशधर-गञ्जक मुख-रुचि-रञ्जक**

**कुरुवक-मञ्जुल-विकसित-वञ्जुल ।**

**कुसुम-सुमण्डित शुचि-रस-पण्डित**

**तनु-रुचि-दण्डित जलधर-खण्डित ।**

**तडिद्-अतिसुन्दर-वसन पुरन्दर-**

**धनुर्-अतिनिन्दक-चल-शिखि-चन्द्रक-**

**निचय-करम्बित-कच-भर-लम्बित-**

**मणि-सर-कम्पक-धृत-नव-चम्पक ।**

**कलित-विकस्वर-कल-गवलस्वर**

**सुतनु-जन-स्खलद्-उपजघन-स्थल ।**

**परिहित-नीव्य्-अभिहित-मदन व्यभिचरित-**

**जव-स्फुरद्-अतिखर-निष्ठुर ।**

**गुरु-जन-गर्जन-कटु-मुख-तर्जन-**

**कृत-गति-वर्जन-वलद्-उपसर्जन ।**

**पिशुन-विसृत्वर-पुरु-वलित-ज्वर**

**शमन-कृत-क्रम-धृत-युवति-भ्रम ।**

**कलपद-सञ्चित-चतुरिम-वञ्चित-**

**कटुतर-दुर्जन-भवन-समर्जन ।**

**कलित-सुतल्पक-विलसद्-अनल्पक-**

**मधुरिम-सन्धित-मदन-मुद्-अन्धित ।**

**वर-तनु-कङ्कित-कुच-युग-टङ्कित-**

**भुज-परिरम्भण-रुत-मणि-कङ्कण-**

**चपलिम-लम्भन-जनित-विकम्पन ॥३३॥**

**॥ वीर ॥**

**विकचयद् अपि राधा-नेत्र-नीलोत्पलान्तं**

**स्मित-सित-रुचि-बिम्बं सम्भ्रमाद् उज्जिहानम् ।**

**व्यनमयद् अथ सा प्राचूकुचत् तत् तदैवेत्य्**

**उदितम् अनु स जीयात् कुन्द-वल्ल्या मुकुन्दः ॥३४॥**

**जय कमलागोचर-पर-भागो-**

**चित-नव-रागोपनत-कला-गो-**

**पन-चल-रामा-मुख-विधु-धामा-**

**मृत-कल-नामादित-नव-दामा ॥३५॥**

**॥ वीर ॥**

**नृत्यान्ते धृत-गर्वम् उद्धत-सखि-प्रोत्तेजनात् स्वं हठाज्**

**जेतुं दृग्-अभिनेष्यमाण-नटनावेशाप्त-शोभां प्रियाम् ।**

**काञ्ची-कञ्चुक-गाढ-बन्ध-कषणा-संसक्त-पाणि-द्वयां**

**पश्यन् स्वाक्षि-युगं हरिः सफलयन् दिश्यात् स मे वाञ्छितम् ॥३६॥**

**॥।**

(इश्रुत्)

**बकुल-भासुरम्**[^१०]

**जय जय पिञ्छ-मुकुट रस-सागर सागरसाभूषण-पद-केतन**

[^१०]:
     स्व्ल् ६०-६१


**केतन-कल्प-निकुञ्ज-महा-रत हार-तरलतरता-प्रतिपादक ।**

**पाद-कमल-वर-लास्य-विलासक लास-कला-कौतुक-मुदितान्त-र-**

**तान्त-रमित-तरुणी-मुख-मार्जन मार्जन पर-कर-कमल-सुखातुल ।**

**खातुल-वनिता-वृन्द-विमोहन मोह-नदी-प्लावित-भव-नारद ।**

**नार-दशा-प्रार्थक-कमलासन लासन-चरणाब्ज-परागक ।**

**राग-कला-स्वर-मूर्च्छन-सञ्चय सञ्चयनाश्रित-सर्व-विलक्षण-**

**लक्षण-मय-मुरली-परिशीलक शील-कलित-गुण-मणि-पद-पर्वत ।**

**पर्व-तरल-रमणी-क्षण-निर्वृत निर्वृत-नर्म-विलास-हस-प्रिय ।**

**स-प्रिय-भृङ्गी-स्तुत-नव-मालक माल-कदम्बक-मञ्जुल-रूपक ।**

**रूपक-रम्य-कवित्व-कवीलित वीलित-शिखरि-तटाप्त-महा-रस ।**

**हार-सहित-कुच-कञ्चुक-घट्टक घट्ट-कलह-खण्डित-सुसती-व्रत ।**

**तीव्र-तमः-शमकाङ्ग-सदामद दाम-दरान्दोलन-गति-विभ्रम ।**

**विभ्रमद्-अन्तर्-उदित-बहु-सम्भ्रम सम्भ्रम-विश्लथ-नीवि-वधू-जन ।**

**धूजनकेक्षण-कोण-विनोदन नोदन-चित्र-चरित्र-विराजन ।**

**राज-नटोपम-कौस्तुभ-कन्धर कन्धर-सुन्दर-गोकुल-जीवन ।**

**जीवनजाक्ष-समस्त-सभा-जन भाजन-कुञ्ज-गृह-श्रित-देवन**

**देव नमो भवते भय-भेदन ॥३७॥**

**॥ वीर ॥**

**मधुर-हसित-विद्या-द्राविताशेष-नारी**

**धृति-कठिन-भुजाङ्गी-सञ्चयः शं चिकीर्षुः ।**

**शिशिरतर-दृग्-अम्भोजाञ्चलेनामृजंस् ताः**

**स रसयतु मुकुन्दः कुन्द-दामाभिरामः ॥३८॥**

**कलित-मुख-तान ललित-सुख-गान**

**जनित-मति-मोह वनित-रति-दोह**

**चलद्-अमल-माल जलद-सम-भाल**

**नय चतुर-शील जय मधुर-लील ॥३९॥**

**॥ वीर ॥**

**मुख-चरणम् एकं कम्पयन् लम्पटत्वं**

**दधद्-अधि-तरु-गात्रं धरयंश् चारयन् स्वम् ।**

**निज-तनुम् अनु नेत्रं वल्लि-गूढाम्बुजाक्षी-**

**हसित-दृशि च युञ्जन् कुञ्ज-नाथः स जीयात् ॥४०॥**

**॥।**

(श्रुत्)

**बकुल-तुङ्गम्**[^११]

**उल्लस मुकुन्द कुन्द-वन-माल माल-मद-हारि हारि-रुचि-काय ।**

[^११]:
     स्व्ल् ६३


**कायन-विहार हार-लतिकान्त कान्त-मणि-राज-राजद्-उपकण्ठ-**

**कण्ठ कमलास्य लास्य-कृत-भूष भूषणह-गान गान् अवधि-मोद ।**

**मोदय भ-दक्ष दक्ष-मतिनार्य नार्य-पथसत्व-सत्वर-हृद्-इष्ट-**

**दिष्ट-महिलाग लाग-पर-भाग भागमल-धील-धी-ललित-लोक**

**लोक-नन्द-भाल भाल-विधु-बिम्ब बिम्ब-सुभगोष्ठ गोष्ठप-समुद्र ।**

**मुद्र-वर-चन्द्र चन्द्र-रस-चित्र चित्रक-कपोल पोल-वन-हास**

**हास-सहचारि चारिम-सदन्त दन्त-रुग्-अकन्द कन्दर-सुपर्व ।**

**पर्वत-विलास लासक-महेश हे शरण देव नाथ ॥४१॥**

**उन्नीत-वाम-कर-पद्म धृताग्र-शाखां**

**राधां विलोक्य कुसुम-प्रचयैक-तानाम् ।**

**पश्चद्-विवर्तित-मुखीं सहसा विधित्सुर्**

**वंशीं स्वरन् जयति गूढ-तनुर् मुकुन्दः ॥४२॥**

**नीरद-पुञ्ज श्रीधर-गुञ्ज**

**भासुर-भृङ्ग क्ष्माधर-शृङ्ग-**

**स्थातुल-सन्तस् त्वाम् अभजन्त ॥४३॥**

**॥ नाथ ॥**

**पाणिर् मेऽत्र मदीय-किङ्किणि-सखः चोकूयते तेन किं**

**सद्यः सुन्दरि किङ्किणीम् अनु निजां शाशङ्कमानेक्षसे ।**

**जेघ्रिये कमलं विकास्य तव किं चोकुप्यते वा मुखं**

**साक्षाद् इत्य् अतिमञ्जुला तव हरे वाणी व्रजे भ्राजताम् ॥४४॥**

**॥।**

(श्रुत् इ)

**अथ चण्ड-वृत्तस्य सामान्य-भेदः**

**वेणु-ध्वानक धेनु-स्वानक**

**सार-प्रीतिद सार-श्री-मद ।**

**धाम-श्यामल भाम-ध्यानल**

**गोप-स्त्री-कृत-कोप श्रीडित ।**

**हास-प्रोदित रास-त्रोटित**

**मान-श्लेषण दान-स्वेषण ।**

**दाम-भ्राजित काम-प्रामृत**

**खेल-क्लेशद हेल-श्लेषद ।**

**बाल-क्षेमद माल-प्रेमद**

**भाल-स्थालक जाल-क्षालक ।**

**हारि-स्वेदक वारि-क्षेपक**

**बात-प्राहित शात-द्रागित ।**

**भात-क्ष्माधर रात-स्वादर**

**लोक-ख्यापित तोकत्वावृत ।**

**मेघ-त्वायित हेऽघत्रावित**

**गोप-व्रातक भो पत्रानक ।**

**वादित्रारत कादित्र-नत**

**लोकस्थातुल शोक-व्याकुल ।**

**चारु-व्यापृत कारुण्यामृत**

**धार प्रीणय सार-श्री-मय ॥४५॥**

**॥ वीर ॥**

**मणि-सर-मह-धारे कौस्तुभानर्घ्य-दीपे**

**निज-ःर्दि वनमाला-तोरणे धाम्नि नित्यम् ।**

**परिचय कमलाङ्क-स्वर्ण-सिंहासन-स्थाम्**

**अघ-हर वर-देवीं राधिकां त्वं स-कामः ॥४६॥**

**जय कुण्डल रुचि-सण्डल**

**शुभ-गण्डक जगद्-अण्डक ।**

**दव-खण्डन वर-मण्डन**

**रति-पण्डित तनु-दण्डित**

**घन-मण्डल नव-दण्डल ॥४७॥**

**॥ देव ॥**

**वदन-मधुरिम-सदनं चलन-दलनं करीन्द्र-कीर्तीनाम् ।**

**हसितं सुदृग्-अभिलषितं हरतु हरे मामकं हृदयम् ॥४८॥**

**॥।**

(श्रुत् इइ)

**मञ्जर्यां कोरकः**[^१२]

**नील-सरोज-कुल-स्तुत-कायक**

[^१२]:
     स्व्ल् ६९


**शील-समृद्धि-जिताखिल-नायक ।**

**पीतन-पीत-नवाम्बर नारद-**

**गीत-नवोदित-लील सदा मद ।**

**मार-सहस्र-जयि प्रभ-नागर**

**सारस-लोचन हे गुण-सागर ।**

**चन्दन-चित्रक चित्र-ललाटक**

**मन्द-नटन्-नयनाञ्चल-हातक ।**

**कुण्डल-ताण्डवितच्-छबि-पुञ्जक**

**तुण्ड-लसद्-द्विजराज-सुगुञ्जक ।**

**हार-विराजित-तुङ्ग-सदंसक**

**सार-विलास-भरावधि-शंसक ।**

**सर्व-विलक्षणा-लक्षण-मण्डित**

**पर्व-विशेष-समर्पण-पण्डित ।**

**विश्व-सभाजित-मञ्जुलता-रत**

**निश्वसनोल्लसद्-आनमद्-आनत-**

**तुन्द-रमाङ्क-विराजद्-उरः-स्थल**

**सुन्दर-कौस्तुभ-रत्न-धर-स्थल ।**

**नीरद-दाम-दरोर्जित-धूनन**

**धीर-जगद्-वनिता-मति-मोहन ।**

**मत्त-मतङ्गज-नव्य-गति-क्रम**

**सत्तम-नूपुर-पूरित-विभ्रम ।**

**नृत्य-कलाति-विचक्षण-मादन**

**कृत्य-कलाप-पराखिल-साधन ।**

**धर्म-पराङ्मुख-गोप-वधू-धृत**

**भर्म-पदाङदराव-वशीकृत ।**

**चारुतराब्ज-पराग-भरादृत**

**मारुत-वेल्लित-वेल्लि-दलावृत ।**

**चन्द्रक-शोभित-चूल-सुधामय**

**मन्त्र-कल-स्वन-वंश विभो जय ॥४९॥**

**॥ वीर ॥**

**राधा-कटाक्ष-मधुपावलि-पीत-बन्धु**

**जीवाधर-द्विगुणित-स्मित-सीधु-पूरः ।**

**लीलाम्बुजं कर-तलेन विकाश्य जिघ्रन्**

**कृष्णः स मे हृदय-गेहम् अलङ्करोतु ॥५०॥**

**पाद-पल्लव-भा-सरिल्-लव-**

**नीत-खर्वत-रूप-पर्वत ।**

**मार-सुस्तुत केलि-वस्तुत**

**नाथ-सर्वक शेष-पर्वक**

**चारु-विक्रम शील-सुक्रम ॥५१॥**

**॥ वीर ॥**

**वलद्-घूर्णापूर्णारुण-नयनम् आकीर्ण-चिकुरं**

**नवालक्तारक्तालिकम् अधर-सक्ताञ्जन-रसम् ।**

**प्रगे राधा-बाधा-प्रकुपित-सखी-तर्जितम् अलं**

**हरिं युञ्जे कुञ्जे हृदि कम् अपि भावं दधति तम् ॥५२॥**

**॥।**

(श्रुत् इइइ)

**मञ्जर्यां गुच्छः**[^१३]

**जय कुसुम-शायकोद्धत-युवति-रञ्जित**

[^१३]:
     स्व्ल् ६६फ़्फ़्, द्विगादि-गण-वृत्त-कलिका।


**प्रबलतर-घूर्णितारुण-नयन-गञ्जित**

**भ्रमर-धृत-बन्धु-जीव-रुचि-रुचिराधर**

**प्रसरद्-उरु-जृम्भित-ह्नुति-चतुर-नागर ।**

**श्रम-सलिल-राजि-यावक-सरस-भालक**

**क्रम-विवृत-विश्वग्-आलुलित-ललितालक ।**

**प्रखर-नखराङ्कितारुण-हृदय-खण्डित**

**प्रणय-भर-वल्लभा-कटु-रटन-दण्डित ।**

**क्रकच-निभ-चिल्लि-तर्जन-बहु-लता-धुत**

**प्रकट-शपथावलि-ध्वनित-निज-साधुत ।**

**स्मर-समर-सूचक-लपित-वन-दामक**

**ग्रथित-बहु-चातुरी-प्रतिवचन-सामक ।**

**द्रुतम् असरलालि-निर्मित-पटिम-वञ्चन**

**प्रतनु मम भावम् अच्युत मनसि कञ्चन ॥५३॥**

**॥ वीर ॥**

**स्मर-समर-विमर्दामोद-मुग्धं तवाङ्गं**

**ममक-नयन-नासानन्दम् उच्चैर् व्यतानीत् ।**

**वितर वितर चाटु प्रेम-गर्भं प्रियोऽसि**

**श्रुति-सुखम् इति राधा-गीर्-धुतं स्तौमि कृष्णम् ॥५४॥**

**दृष्ट-स्मर-मद सृष्ट-श्रम-पद**

**मृष्ट-प्रणिगद धृष्ट-प्रणयद ।**

**सिद्ध-प्रतिभय विद्ध-स्व-हृदय**

**वृद्ध-क्लम-वियद्-ऋद्ध-प्रभ जय ॥५५॥**

**॥ वीर ॥**

**इन्दीवरेण सखि कर्णम् अलङ्कुरुष्वेत्य्**

**उक्ता निरञ्जनम् उदीक्षयते स्व-नेत्रम् ।**

**तत्त्वं शृणोति न च पश्यति राधिकेति**

**वृन्दोक्तितो विधुरितो विधुर् अस्तु भूत्यै ॥५६॥**

**॥।**

(श्रुत् इव्)

**मञ्जर्यां गन्धः**[^१४]

**धृष्ट-वर मान-दव हेति-भर दुन-नव**

[^१४]:
     स्व्ल् ६६फ़्फ़्, द्विगादि-गण-वृत्त-कलिका।


**नीर-रुह-चारु-मुख राधा-धृत-खेद-सुख-**

**मञ्जु-पद-चाटु-चय-भाग्-उदित-शील-मय-**

**लील निज-ताप-गण-सूचि-समुपक्रमण**

**साधु-चरितालि-कृत शान्त-सुदृग् अङ्घ्रि-धृत**

**चूड-वनितास्र-जल-सिक्त-कुच-कुम्भ-तल**

**मार्जि-शुभ-पाणि-तल लब्ध-मकराङ्क-बल**

**मङ्क्षु-हृत-मान-धन रोमक-समुद्गमन**

**बोधित-विलास-रस लब्ध-रति-कुञ्ज-लसन्**

**मञ्जु-कुसुमालि-दल चित्र-मृदु-तल्प-तल**

**रूप-पुरु-केलि-विशद्-अङ्ग सुहृदालि-दृशम्**

**अङ्ग सुखयानुपदम् इद्ध-रुचि-चन्द्र-मद**

**हारि-चरणाब्ज-नख दीव्य-ललितालि-सख ॥५७॥**

**॥ देव ॥**

**झनज् झनद् इति श्रुति प्लुतिम् इता रते किङ्किणी**

**सनत् सनद् इति स्वनाश्वसिति सन्ततिर् वां मुहुः ।**

**भ्रमद् भ्रमर संभ्रमा प्रचल सौरभालिर् विभो**

**झलज् झलति भातु मे हृदय सम्पुटे रत्नवत् ॥५८॥**

**मदन रणग सुतनु दशन विदित विदित चरित ललन**

**मुखर बलय कथित वितत सकल सकल निभृत सुरत**

**कलित विपिन सदन शयन विलस विलस कमल नयन ॥५९॥**

**॥ धीर ॥**

**खपुर सरस वीटीं चर्वयन्न् आस्य भासा**

**वर-तनु धृति गर्वं खर्वयन् पीतवासाः ।**

**सुबल भुज शिरोञ्चद् वाम बाहुः सहेलं**

**मदकल करिगामी भाति चित्तेऽनुवेलम् ॥६०॥**

**॥।**

(श्रुत् व्)

**विदग्ध-त्रिभङ्गी**[^१५]

**वृन्दारक-नति-वृन्दादृत-शुभ-वृन्दा-विपिन-पुरन्दर कन्दर-**

[^१५]:
     स्व्ल् ८८-९१


**खेला-रत वर-हेलावृत सुमहेला-मुख विधु-बिम्बक-चुम्बक**

**गोपी-गुरु-भय-लोपी हित-सुख-रोपी क्षण-रति-नायक-शायक**

**गङ्गाधर-धृति-भङ्गाचित नव-रङ्गावन-मुरलीलित-शीलित**

**शर्मालय-गुण-कर्माकृति-धर नर्मामृत-रस-वर्षण-हर्षण**

**कृष्णा-तट-नट कृष्णा-सम-शर-तृष्णा-विधुत-सती-व्रत-तीव्रत**

**रम्भा-जयि-सुभगम्-भावुक गुण-सम्भावित-महिलालस-लालस**

**राधा-स्मर-शर-बाधा-हर सुर-साधायक-वचनामल-दामल**

**कान्ता-मणि नय नान्तादर-लव-शान्ताखिल-दव-लक्षण सक्षण**

**रामा-कुच-मुकुला-मादिततम कामार्बुद-मद-दारुन-वारण**

**बालार्पित-वनमाला-सुललित काला-गुरु-रस-वासित भासित-**

**शीलोदित-निज-लीलोन्नत नव-नीलोत्पल-रुचि-जाल सदालस**

**देवाभिलषित-सेवाम् अविरतम् एवादिश करुणालय पालय ॥६१॥**

**॥ वीर ॥**

**चञ्चद्-बर्ह-विराजि-तिर्यग्-अरुणोष्णीषावनत्य्-उन्नति-**

**भ्राम्यत्-कन्धरम् उच्छलत्-स्व-रदन-द्योतानुबिद्ध-स्मितम् ।**

**सख्यांसाहित-वाम-बाहु-वलयद्-राधा-वितर्कावलि-**

**कर्णाकर्णि-वचः प्रभोर् विजयतां गोष्ठाधिरथ्यान्तरम् ॥६२॥**

**मन्द-मरुच्-चल-पीत-चेल**

**शन्द सखी-व्रज-गीत-खेल ।**

**युञ्जद्-अलि-व्रज-शोभि-माल**

**कुञ्ज-गृह-श्रित-केलि-जाल ॥६३॥**

**॥ वीर ॥**

**नटन्-मणि-सरं त्रुटद्-वलयम् उच्छलत्-सौरभं**

**क्वणत्-कनक-नूपुरं व्रणित-मुक्त-धाराधरम् ।**

**स्खलत्-कच-भरं दर-श्रम-कपालि स-प्रेयसी**

**भवान् मदन-रम्यतां दधद्-अधीश रंरम्यताम् ॥६४॥**

**॥।**

(श्रुत् वि)

**अथ साप्तविभक्तिकी कलिका**[^१६]

**मुख-विधुर् इष्टः सुदृग्-अभिमृष्टः**

[^१६]:
     स्व्ल् ९४।


**स्मर-मद-धृष्टः स भवतु दृष्टः ।**

**सुवलित-हस्तौ करि-कर-शस्तौ**

**रति-कलितस् तौ युवतिभिर् अस्तौ ।**

**श्रित-बहु-दासा जगद्-अभिलाषा**

**मधुरिम-वासाः स्युर् इह विलासाः ।**

**गुणम् अभिधेयं तम् अपरिमेयं**

**जगति सुगेयं रटति वरेयम् ।**

**व्रज-भय-दरणौ लसद्-आभरणौ**

**लवणिम धरणौ प्रणुवे चरणौ ।**

**तांस् तर-सारांश् चतुरिम-भारान्**

**मम हृद् उदारान् भजतु विहारन् ।**

**दयित-सवयसा सह-वर-महसा लस**

**सहस-रसामृत-मय-वचसा प्रविहर ।**

**ताभ्यां सुतनु-धृताभ्यां स्मर-वशगाभ्यां**

**तैर् जय-दक्षैर् युवति-धृति-क्षैः ।**

**परिषद-लक्षैः प्रचल-कटाक्षैः**

**सुदृग् अभिलषते वनम् अधिवसते ।**

**तद् अतिमदाभ्यां वितरति ताभ्यां**

**स्वम् अपि नटाभ्यां तव नयनाभ्याम् ।**

**सुदृग्-उदितेभ्यः स्मर-विलसितेभ्यस्**

**तद् इह त्वम् एभ्यः प्रमिल सितेभ्यः ।**

**रति–सुख-भरितात् तद्-अतुल-चरितान्**

**न फलम् उदारात् परम् इह सारात् ।**

**त्रस्यति ताभ्यां रति-मुग्धाभ्यां**

**खर-नखराभ्यां तवक कराभ्याम् ।**

**प्रखरतरेभ्यो मदन-शरेभ्यो**

**ऽवसि बत तेभ्यः सुतनुम् इतेभ्यः ।**

**प्रतिततमस्य प्रतिपदम् अस्य**

**स्वम् इव वरस्य त्वम् असि रसस्य ।**

**स्मर-रण-चलयोर् नट-रस-कलयोर्**

**झष-कुण्डलयोर् युगम् एव कलय**

**व्रज-भुवि वसतां रतिम् अभिलषताम् ।**

**शरणम् असि सतां तस्मिन् भगवति लीलां कुर्वति**

**परम-कृपावति मतिर् अस्तु भवति ।**

**तव मृदुतरयोर् अरुणाधरयोः**

**खपुर-सुरसयोः सुदृग् अतिरसयोर् ।**

**उल्लसितेषु प्रमदय तेषु**

**स्मित-कुसुमेषु प्रेम-प्रदेषु ।**

**स्वान्तं पुरु-दय नव-नव-रस-मय-**

**चरित निखिल-नय-मन्दिर जय जय ॥६५॥**

**॥ वीर ॥**

**स्वीयं कौशल-सूचकेन कुटिलालोकेन कीर्णोऽप्य् अलं**

**कुर्वन्न् एव कपोलयोर् मकरिके गान्धर्विकायाश् चिरम् ।**

**प्रस्विन्नाङ्गुलिर् आदिश प्रभु-वर त्वं मां कृपा-वारिधे**

**येन त्वाम् अभिवीजयानि वलितानन्दाश्रु स-प्रेयसीम् ॥६६॥**

**जय शुभ-लीलामृत-रस-लीला-**

**मय-भवद्-आलि-परिजन-पालीम्**

**अनुगणनायाम् अहम् अपि यायाम्**

**इति भव-पाशावृत-मतिर् आशाम्**

**अपि रचयेयं फलतु ममेयम् ॥६७॥**

**॥ नाथ ॥ वीर ॥**

**मधुर-रस-कृतार्थी-कारि-हारीष्ट-लीलः**

**प्रणयि-सुजन-चेतो-वप्र-विप्लावि-शीलः ।**

**क्षण-रुचि-रुचि-कान्ता-कान्ति-संमर्द-धीलः**

**सुखयतु मुदिरोऽस्मान् मेदुरः कोऽपि नीलः ॥६८॥**

**राधा-माधव-साधु-साधन-सुधा-धारा-धुरा-धारिणां**

**धाता सा तम् इयं नुतिः प्रतिपदं प्रीति-प्रताना सताम् ।**

**अत्राधिं विधुवन् धराधर-धरो धारा-धरेन्द्र-द्युतिः**

**सद्यः स द्यतु यद्य् अवद्यम् अधिपद्य् आद्य्-अन्त-मध्यान्तगः ॥६९॥**

**श्रीमद्-रूप-पदाब्ज-धूलिम् अलिके नित्यं दधे या मनाग्**

**घ्राता हृन्-मधुपं ममानयद् अहो कृष्णाङ्घ्रि-तृष्णाङ्घ्रिपम् ।**

**यः संसार-मतङ्गजाङ्ग-मदिरां व्यस्मारयत् स्वै रसैर्**

**यद्-गन्धाणु-लवोऽपि कर्षति धृतोत्तर्षं मुनीन्द्रान् अपि ॥७०॥**

**षोदषभिः कलिकाभिः पूर्णामृत-रश्मि-मण्डलीवेयम् ।**

**विरुदावल्य् अधि-कुञ्जं स-राधा-माधव-मुदे भूयात् ॥७१॥**

**वियन्-नभः-कारक-चन्द्र-सङ्ख्ये**

**शाके शूचौ सूर्य-दिने शुदर्शे ।**

**निकुञ्ज-केली-विरुदावलीयं**

**राधा-सरस्-तीर-भुवि व्यराजीत् ॥७२॥**

इति महा-महोपाध्याय-श्री-विश्वनाथ-चक्रवर्ति-विरचिता  
निकुञ्ज-केलि-विरुदावली समाप्ता

**** 

**॥।**
