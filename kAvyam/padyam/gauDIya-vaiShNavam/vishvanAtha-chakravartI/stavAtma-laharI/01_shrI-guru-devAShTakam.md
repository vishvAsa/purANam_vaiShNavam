+++
title = "०१ श्री-गुरु-देवाष्टकम्"

+++

**संसार-दावानल-लीढ-लोक-**

**त्राणाय कारुण्य-घनाघनत्वम् ।**

**प्राप्तस्य कल्याण-गुणार्णवस्य**

**वन्दे गुरोः श्री-चरणारविन्दम् ॥१॥**

**महाप्रभोः कीर्तन-नृत्य-गीत-**

**वादित्र-मद्यन्-मनसो रसेन ।**

**रोमाञ्च-कम्पाश्रु-तरङ्ग-भाजो**

**वन्दे गुरोः श्री-चरणारविन्दम् ॥२॥**

**श्री-विग्रहाराधन-नित्य-नाना-**

**शृङ्गार-तन्-मन्दिर-मार्जनादौ ।**

**युक्तस्य भक्तांश् च नियुञ्जतो ऽपि**

**वन्दे गुरोः श्री-चरणारविन्दम् ॥३॥**

**चतुर्-विध-श्री-भगवत्-प्रसाद-**

**स्वाद्व्-अन्न-तृप्तान् हरि-भक्त-सङ्घान् ।**

**कृत्वैव तृप्तिं भजतः सदैव**

**वन्दे गुरोः श्री-चरणारविन्दम् ॥४॥**

**श्री-राधिका-माधवयोर् अपार-**

**माधुर्य-लीला-गुण-रूप-नाम्नाम् ।**

**प्रतिक्षणास्वादन-लोलुपस्य**

**वन्दे गुरोः श्री-चरणारविन्दम् ॥५॥**

**निकुञ्ज-यूनो रति-केलि-सिद्ध्यै**

**या यालिभिर् युक्तिर् अपेक्षणीया ।**

**तत्राति-दाक्ष्याद् अति-वल्लभस्य**

**वन्दे गुरोः श्री-चरणारविन्दम् ॥६॥**

**साक्षाद्-धरित्वेन समस्त-शास्त्रैर्**

**उक्तस् तथा भाव्यत एव सद्भिः ।**

**किन्तो प्रभोर् यः प्रिय एव तस्य**

**वन्दे गुरोः श्री-चरणारविन्दम् ॥७॥**

**यस्य प्रसादाद् भगवत्-प्रसादो**

**यस्याप्रसादान् न गतिः कुतो ऽपि ।**

**ध्यायन् स्तुवंस् तस्य यशस् त्रि-सन्ध्यं**

**वन्दे गुरोः श्री-चरणारविन्दम् ॥८॥**

**श्रीमद्-गुरोर् अष्टकम् एतद् उच्चैर्**

**ब्राह्मे मुहूर्ते पठति प्रयत्नात् ।**

**यस् तेन वृन्दावन-नाथ साक्षात्**

**सेवैव लभ्या जनुषोऽन्त एव ॥९॥**

> **…**
