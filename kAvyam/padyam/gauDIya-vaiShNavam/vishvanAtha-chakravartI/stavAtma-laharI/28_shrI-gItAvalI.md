+++
title = "२८ श्री-गीतावली"

+++

**प्रभो कृष्ण-चैतन्य गौराङ्ग** 

**विश्वम्भर श्री-शचीनन्दन प्रेम-सिन्धो ।**

**हरे कृष्ण गोपाल गोविन्द**

**नन्दात्मज गोष्ठ-गोपी-जन-प्राण-बन्धो ॥_॥**

**॥।**

(१)

**पायय कृपया प्रेम-सुधा मां** 

**कारय निज-सेवा बहुधा माम् ।**

**श्री-गोविन्द मदन-गोपाल गोपीनाथ** 

**श्री-कृष्ण हरे व्रज-जन-गीत-लीला-गाथ ॥**

**मधुरिम-गरिम-सरस-करुणालय** 

**लोचन-कोण-विकाशम् ।**

**माम् अनुभावय भावय निज-गुण-रूप-**

**कलाप-विलासम् ॥**

**श्री-वृन्दावन-कुञ्ज-विहारिणि** 

**राधे हरि-दयिते ।**

**नय निज-चरण-सरोज-तलं** 

**माम् उररीकुरु ललिते ॥१॥**

**॥।**

(२)

**राग कानडा**

**वन्दे श्री-वृषभानु-सुतापद !**

**कमल-नयन-लोचन-सम्पद ॥**

**नखर मुकुर-जित कोटि-सुधाकर ।**

**माधव हृदय-चकोर मनोहर ॥**

**कमला-नुत सौभग-रेखाञ्चित ।**

**ललितादि-कर-यावक-रञ्जित ॥**

**संसेवया गिरिधर मति-मण्डित ।**

**रास-विलास नटन-रस-पण्डित ॥**

**॥।**

(३)

**राग तुडि**

**इह नव-वञ्जुल-कुञ्जे ।**

**कुरुवक-कुसुम-सुषम-नव-गुञ्जे ॥**

**ताम् अभिसारय धीराम् ।** 

**त्रि-जगद्-अतुल-गुण-भरिम-गभीराम् ॥**

**गुरुम् अङ्गीकुरु भारम् ।**

**विरचय मदन-महोदधि-पारम् ॥**

**भवतीं गरिम् अवलम्बे ।**

**मद्-उचितम् इह कुरु विगत-विलम्बे ॥**

**इति गदिता मधुरिपुणा ।**

**त्वरितम् अगाद् इयम् अतिनिपुणा ॥**

**रहसि सरसि चटु राधा२ ।**

**समबोधयद् अघहर पुरु-बाधाम् ॥**

**हृदि सखि ! वससि मुरारेः ।**

**ज्वलयसि तद् अपि किम् अकृत-विचारे ॥**

**अधुना दृशि च बलवन्ती ।**

**शिशिरय तद् अमित-रुचि विभवन्ती ॥**

**हरि-वल्लभ गिरम् अमलाम् ।**

**श्रवसि रचय सुमनसम् इव मृदुलाम् ॥**

**॥।**

(४)

**केदार राग** 

**सुन्दरि कलय सपदि निज-चरितम् ।**

**त्वम् अतनु-कार्मण-विदुषि रसिकम् अमूम्**

**आकर्षसि गुण-कलितम् ॥**

**निज-मन्दिरम् अनुपद-लसद् इन्दिरं** 

**अपि परिहाय विलासी ।**

**अभवद् अपास्त-समस्त-कलं गिरि-**

**कन्दर-तट-वन-वासी ॥**

**भवद्-अनुराग-नृपोऽकृत हा किम्**

**अकारण-वैरम् अपारम् ।**

**प्रहरति मनसिज धन्वामुना** 

**प्रहितो यद् अमुं कति वारम् ॥**

**जीवयितुं यदि कान्तम् अनङ्ग-**

**गुणालयम् इच्छसि कान्ते ।**

**अभिसर सम्प्रति भामिनि** 

**हरि-वल्लभ-भुवि तान्ते ॥**

****	

**॥।**

(६)

**वराडी**

**मा तुद मुञ्च पटान्तम् इति स्फुट-कुटिल-मुखं स्मित-मिश्रम् ।**

**षाडवम् इव प्रीति-श्रित-भुज-बल-राशिर् अघारिर् अकृष्टम् ॥**

**** 

**सखि हे ! पश्य नयन-सुख-सारम् ।**

**रसिक-मुकुट-तनु-युगलम् अधि श्रित-बहु-विध-मदन-विकारम् ॥**

**चटुलित-विकट-चिल्लि-धनुर्-अर्पित-शानित-शोण-कटाक्षा ।**

**तर्जति दयितम् इमं तद् अपि प्रतिपरिरम्भण-रस-दक्षा ॥**

**मुखम् अतिपूतम् इदं युवति व्रज-रसनारसितम् अखण्डम् ।**

**स्पर्शय मा दयितेत्य् अभिधाय पुनर् धयति प्रिय-गण्डम् ॥**

**विरम सतीत्वम् अजनि मम खण्डितम् इति हितम् अपि तव सिद्धम् ।**

**इति सा रुषेव रदैर् निज-वल्लभम् अधरे रचयति विद्धम् ॥**

**…**

(७)

**हरि-भुज-कलित-मधुर-मृदुलाङ्गा ।**

**तद्-अमल-मुख-शशि-विलसद्-अपाङ्गा ॥**

**राधा ललित-विलासा ।**

**अधि रति-शयनम् अजनि मृदु-हासा ॥**

**असद्कृद्-उदञ्चित-घन-परिरम्भा ।**

**खर-नखराङ्कुशोदित-कुच-कुम्भा ॥**

**स्मर-शर-खण्डित-धृतिम् अतिलज्जा ।**

**प्रेम-सुधा-जलधि-कृत-मज्जा ॥**

**सरभस-वलित-रदन-च्छद-पाना ।**

**श्रम-सलिलाप्लुत-वपुर्-अपिधाना ॥**

**कङ्कण-किङ्किणि-झङ्कृत-रुचिरा ।**

**परिमल-मिलित-मधुव्रत-निकरा ॥**

**मृगमद-रस-चर्चित-नव-नलिना ।**

**कृतिधर-तिमित-चिकुर-वृत-वदना ॥**

**वल्लभ-रसिक-कला-रस-सारा ।**

**सफलीकृत-निज-मधुरिम-भारा ॥**

**…**

(८)

**कृष्णा नन्द-गोप-नन्दना ।**

**जय कृष्ण-मन्द-हास्य-वदना ॥**

**कङ्कण-किङ्किणि केयूर-भूषण-कौस्तुभ-मणि-राजिता ।**

**कृष्णा पद्म-निन्दि-चरणा ।**

**वञ्जुल-सद्म-वीथि-चलना ॥**

**इन्दु-कोटि-जयि-नख-मणि-दर्पण-दण्डित-घन-तिमिरा ॥**

**कृष्णा राजद्-अङ्क-ललिता ।**

**मद-गज-राज-वर्य-चलिता ॥**

**मञ्जुल-शिञ्जित-मञ्जीर-चुम्बित-चञ्चल-माल्य-तटा ॥**

**कृष्णा हाटक-रुचि-वसना ।**

**नव-रस-नाटक-मणि-रसना ॥**

**नाभि-सरोवर-तीर-समुत्थित-वीचि-वलि-त्रितया ॥**

**कृष्णा कुन्द-दाम-चपला ।**

**बन्धुर-तुन्द-शोभि-तरला ॥**

**कृष्णा पीन-बाहु-युगला ।**

**नियत-नवीन-रङ्ग-कुशला ॥**

**राधिका सुख-सागर-नागर-सुन्दराब्ज-नयना ॥**

**कृष्णा कर्ण-लम्बि-कुण्डला ।**

**कुवलय-वर्ण-निन्दि-कुन्तला ॥**

**भाल-रञ्जि-तिलकावलि-नासिका-दम्भ-रोचिर् अतुला ॥**

**कृष्णा वंश-वाद्य-चतुरा ।**

**लसद्-अवतंस-पिञ्छ-मधुरा ॥** 

**नील-खञ्ज-घन-पुञ्ज-जिष्णु-नव्य-सुषमा ॥**

**कृष्णा रास-लास्य-विदिता ।**

**मधुर-विलास-नित्य-मुदिता ॥**

**…**

(९)

**श्री-राग विहागडा**

**मधुर-गोकुल-नन्दन छविल वृन्दावन-चन्द्र ।**

**मुरलीधर मधुसूदन माधव गोपीनाथ मुकुन्द ।**

**केलि-कला-निधि कुञ्ज-विहारिन् गिरिधर आनन्द-कन्द ॥**

**राधे कृष्ण राधे ॥**

**…**

(१०)

**जय माधुर्य-पताके श्री-राधे ।**

**जय वृषभानु-सुते ॥**

**ललितादि-सखि-कुमुदावलि-राके !**

**प्रेम-महामृत-भावित-रस-मय-तनु गुण-रूप-कलापे ।**

**निज-परिजन-परिषदि माम् उपनय कलित-ललित-ममताके ॥**

**…**

(११)

**नन्द-सूनो कृष्ण गोविन्द ।**

**दृशम् अयि दिश मयि निज-कृपया ।**

**मां जीवय मन्द-स्मित-सुधया ॥**

**पीत-वसन मम कलय मनो ।**

**नव नील-नलिन-कमनीय-तनो ॥**

**वल्लव-नगर-वतंस विभो ।**

**वल्लभ माम् उररीकुरु भोः ॥**

इति श्रीमद्-विश्वनाथ-चक्रवर्ति-विरचिता  
श्री-श्री-स्तवामृत-लहरी समाप्ता

**॥ सम्पूर्णोऽयं ग्रन्थः ॥**

**॥।**
