+++
title = "२६ श्री-गोवर्धनाष्टकम्"

+++

**कृष्ण-प्रसादेन समस्त-शैल-**

**साम्राज्यम् आप्नोति च वैरिणोऽपि ।**

**शक्रस्य यः प्राप बलिं स साक्षाद्**

**गोवर्धनो मे दिशताम् अभीष्टम् ॥१॥**

**स्व-प्रेष्ठ-हस्ताम्बुज-सौकुमार्य-**

**सुखानुभूतेर् अति-भूमि वृत्तेः ।**

**महेन्द्र-वज्राहतिम् अप्य् अजानन्**

**गोवर्धनो मे दिषताम् अभीष्टम् ॥२॥**

**यत्रैव कृष्णो वृषभानु-पुत्र्या**

**दानं गृहीतुं कलहं वितेने ।**

**श्रुतेः स्पृहा यत्र महत्य् अतः श्री-**

**गोवर्धनो मे दिषताम् अभिष्टम् ॥३॥**

**स्नात्वा सरः स्वशु समीर हस्ती**

**यत्रैव नीपादि-पराग धूलिः ।**

**आलोलयन् खेलति चारु स श्री-**

**गोवर्धनो मे दिषताम् अभीष्टम् ॥४॥**

**कस्तूरिकाभिः शयितं किम् अत्रेत्य्**

**ऊहं प्रभोः स्वस्य मुहुर् वितन्वन् ।**

**नैसर्गिक-स्वीय-शिला-सुगन्धैर्**

**गोवर्धनो मे दिषताम् अभीष्टम् ॥५॥**

**वंश-प्रतिध्वन्य्-अनुसार-वर्त्म**

**दिदृक्षवो यत्र हरिं हरिण्याः ।**

**यान्त्यो लभन्ते न हि विस्मिताः स**

**गोवर्धनो मे दिषताम् अभीष्टम् ॥६॥**

**यत्रैव गङ्गाम् अनु नावि राधाम्**

**आरोह्य मध्ये तु निमग्न-नौकः ।**

**कृष्णो हि राधानुगलो बभौ स**

**गोवर्धनो मे दिषताम् अभीष्टम् ॥७॥**

**विना भवेत् किं हरि-दास-वर्य-**

**पदाश्रयं भक्तिर् अतः श्रयामि ।**

**यम् एव सप्रेम निजेशयोः श्री-**

**गोवर्धनो मे दिषताम् अभीष्टम् ॥८॥**

**एतत् पठेद् यो हरि-दास-वर्य-**

**महानुभावाष्टकम् आर्द्र-चेताः ।**

**श्री-राधिका-माधवयोः पदाब्ज-**

**दास्यं स विन्देद् अचिरेण साक्षात् ॥९॥**

**॥।**
