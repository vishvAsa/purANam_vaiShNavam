+++
title = "अष्ट-कालीय-लीला"

+++
**श्रीमन्-महप्रभोर्-**

**अष्ट-कालीय-लीला-स्मरण-मङ्गल-स्तोत्रम्**

**इ।**

_अत्त्रिबुतेद् तो विश्वनाथ चक्रवर्ती ठाकुर_  
_श्री गौराङ्ग-महाप्रभोश्-चरणयोर् या केश-शेषादिभिः_  
_सेवागम्यतया स्व-भक्त-विहिता सान्यैर्-यया लभ्यते ।_  
_तं तन्-मानसिकीम् स्मृतिं प्रथयितुं भाव्यां सदा सत्तमैर्_  
_नौमी प्रात्यहिकं तदीय-चरितं श्रीमन्-नवद्वीप-जाम्_ ॥१॥

_रात्र्य्-अन्ते शयनोत्थितः सुर-सरित् स्नातो बभौ यः प्रगे_  
_पूर्वाह्ने स्व-गणैर्-लसत्य् उपवने तैर् भाति मध्याह्निके ।_  
_यः पूर्याम् अपराह्नके निज-गृहे सायं गृहे ऽथाङ्गने_  
_श्रीवासस्य निशा-मुखे निशि वासन् गौरः स नो रक्षतु_ ॥२॥

_रात्र्य्-अन्ते पिक-कुक्कुटादि-निनदं श्रुत्वा स्व-तल्पोत्थितः_  
_श्री-विष्णुप्रियया समं रस-कथाम् सम्भाश्य सन्तोष्य तां ।_  
_गत्वा ऽन्यत्र दरासनोपरि वसन् स्वद्भिः सुधौताननो_  
_यो मात्रादिभिर् ईक्षितो ऽति-मुदितस् तं गौरम् अध्येम्य् अहं_ ॥३॥

_प्रातः स्वः-सरिति स्व-पार्षद-वृतः स्नात्वा प्रसूनादिभिस्_  
_तां सम्पूज्य गृहीत-चारु-वासनः स्रक्-चन्दनालङ्कृतः ।_  
_कृत्वा विष्णु-समर्चनादि स-गणो भुक्त्वान्नम् आचम्य च_  
_द्वित्रं चान्य-गृहे सुखं स्वपिति यस् तं गौरम् अध्येम्य् अहं_ ॥४॥

_पूर्वाह्ने शयनोत्थितः सु-पयसा प्रक्षाल्य वक्त्राम्बुजं_  
_भक्तैः श्री-हरि-नाम कीर्तन-परैः सार्धं स्वयं कीर्तयन् ।_  
_भक्तानां भवने ऽपि च स्व-भवने क्रीडन् नृणाम् वर्धयत्य्_  
_आनन्दं पुर-वासिनां य उरुधा तं गौरम् अध्येम्य् अहं_ ॥५॥

_मध्याह्ने सह-तैः स्व-पार्षद-गणैः सङ्कीर्तयद्-ईदृशं_  
_साद्वैतेन्दु-गदाधरः किल सह श्रीलावधूत प्रभुः ।_  
_आरामे मृदु-मरुतैः शिशिरितैर् भृङ्ग-द्विजैर्-नादिते_  
_स्वं वृन्दा-विपिनं स्मरन् भ्रमति यस् तं गौरम् अध्येम्य् अहं_ ॥६॥

_यः श्रीमान् अपराह्नके सह-गनैस् तैस् तादृशैः प्रेमवांस्_  
_तादृक्षु स्वयम् अप्य् अलं त्रि-जगताम् शर्माणि विस्तारयन् ।_  
_आरामात् तत एति पौर-जनता चक्षुश्-चकोरोडुपो_  
_मात्रा द्वारि मुदेक्षितो निज-गृहम् तं गौरम् अध्येम्य् अहं_ ॥७॥

_यस् त्रि-स्रोतसि सायम् आप्त-निवहैः स्नात्वा प्रदीपालिभिः_  
_पुष्पाद्यैश् च समर्चितः कलित-सत् पत्ताम्बरः स्रग्-धरः ।_  
_विष्णोस् तत्-समयार्चनं च कृतवान् दीपालिभिस् तैः समं_  
_भुक्त्वान्नानि सुवीटिकाम् अपि तथा तं गौरम् अध्येम्य् अहं_ ॥८॥

_यः श्रीवास-गृहे प्रदोष-समये ह्य् अद्वैत-चन्द्रादिभिः_  
_सर्वैर् भक्त-गनैः समं हरि-कथा-पीयूषम् आस्वादयन् ।_  
_प्रेमानन्द-समाकुलश् च चल-धीः सङ्कीर्तने लम्पतः_  
_कर्तुं कीर्तनम् ऊर्ध्वम् उद्यम-परस् तं गौरम् अध्येम्य् अहं_ ॥९॥

_श्रीवासाङ्गन आवृतो निज-गनैः सार्धं प्रभुभ्यां नटन्न्_  
_उच्चैस् ताल-मृदङ्ग-वादन-परैर् गायद्भिर् उल्लासयन् ।_  
_भ्राम्यन् श्रील-गदाधरेण सहितो नक्तं विभात्य् अद्भुतं_  
_स्वागारे शयनालये स्वपिति यस् तं गौरम् अध्येम्य् अहं_ ॥१०॥

_श्री-गौराङ्ग-विधोः स्व-धामनि नवद्वीपे ऽष्ट-कालोद्भवां_  
_भाव्यां भव्य-जनेन गोकुल-विधोर् लीला-स्मृतेर् आदितः ।_  
_लीलां द्योतयद् एतद् अत्र दशकं प्रीत्यान्वितो यः पठेत्_  
_तं प्रीणाति सदैव यः करुणया तं गौरम् अध्येम्य् अहम्_ ॥११॥

इइ।  
उन्क्नोwन् औथोर्, थोउघ् सोमेतिमेस् अत्त्रिबुतेद् तो रुप गोस्wअमि।  
_श्री गौराङ्ग-महाप्रभोश्-चरणयोर् या केश-शेषादिभिः_  
_सेवागम्यतया स्व-भक्त-विहिता सान्यैर्-यया लभ्यते ।_  
_तं तन्-मानसिकीम् स्मृतिं प्रथयितुं भाव्यां सदा सत्तमैर्_  
_नौमी प्रात्यहिकं तदीय-चरितं श्रीमन्-नवद्वीप-जाम्_ ॥१॥

_रात्र्य्-अन्ते शयनोत्थितः सुर-सरित् स्नातो बभौ यः प्रगे_  
_पूर्वाह्ने स्व-गणैर्-लसत्य् उपवने तैर् भाति मध्याह्निके ।_  
_यः पूर्याम् अपराह्नके निज-गृहे सायं गृहे ऽथाङ्गने_  
_श्रीवासस्य निशा-मुखे निशि वासन् गौरः स नो रक्षतु_ ॥२॥

_प्रगे श्रीवासस्य दिव्ज-कुल-रवैर् निष्कुट-वरे_  
_श्रुति-ध्वान-प्रख्यैः सपद गत-निद्रं पुलकितम् ।_  
_हरेः पार्श्वे राधास्थितिम् अनुभवन्तं नयन-जैर्_  
_जलैः संसिक्ताङ्गं वर-कनक-गौरं भज मनः ॥३॥_  
_प्रभाते प्रक्षाल्य स्व-वदन-विधुं केशव-कथां_  
_गृहालिन्दे प्रेमाकुलित-हृदयं यः प्रिय-जनैः ।_  
_ब्रुवन्न् आस्ते राधा-रस-कलन-फुल्लो वर-तनुर्_  
_भज त्वं तं गौरं निरवधि मनः प्रेम-वलितम् ॥४॥_  
_हरि-वन-गति-लीलां व्याकुली-भूत-गोष्ठां_  
_स्मृति-विषय-गतां यः कारयामास साक्षात् ।_  
_तद्-अनुकरण-कारी भक्त-वृन्दस्य मध्ये_  
_तम् अहम् अनुभजामि श्रील-गौराङ्ग-चन्द्रम् ॥५॥_  
_सहालि-श्री-राधा-सहित-हरि-लीलां बहु-विधां_  
_स्मरन् मध्याह्नीयां पुलकित-तनुर् गद्गद-वचाः ।_  
_ब्रुवन् व्यक्तं तां च स्वजन-गण-मध्येऽनुकुरुते_  
_शचीसूनुर् यस् तं भज मम मनस् त्वं बत सदा ॥६॥_  
_परावृत्तिं गोष्ठे व्रज-नृपति-सूनोर् विपिनतो_  
_महानन्दाम्भोधेः सपदि जनयित्रीं स्व-हृदये ।_  
_स्मरन् श्री-गौराङ्गो नटति वलते निःश्वसिति च_  
_क्षणं मुह्यन् सर्वान् विवशयति यस् तं भज मनः ॥७॥_  
_सायन्तनीं कृष्ण-मनोज्ञ-लीलां_  
_स्नानाशनाद्यां हि मुहुर् विचिन्त्य ।_  
_स्व-भक्त-मध्येऽनुकरोति नित्यं_  
_तां यो मनस् त्वं भज गौरचन्द्रम् ॥८॥_  
_समुक्तण्ठासन्नाकलित-हरि-वार्ता बत यथा-_  
_भिसृत्यासौ राधा हरिम् अपि निकुञ्जे गतवती ।_  
_तथात्मानं मत्वा कटि-निहित-पाणिर् विशति च_  
_स्खलन् गच्छन् गौरो नटति धृत-कम्पाश्रु-पुलकः ॥९॥_  
_श्री-श्रीवास-गृहे मुदा परिवृतो भक्तैः स्व-नामावलीं_  
_गायद्भिर् गलद्-अश्रु-कम्प-पुलको गौरो नटित्वा प्रभुः ।_  
_पुष्पाराम-गते सुरत्न-शयने ज्योत्स्ना-युतायां निशि_  
_विश्रान्तः स शचीसुतः कृत-फलाहारो निषेव्यो मम ॥१०॥_

