+++
title = "अनुराग-वल्ली"

+++
**श्री अनुराग-वल्लि**

_ओफ़् श्रील विश्वनाथ चक्रवर्ती ठाकुर_  
_देहार्बुदानि भगवान्\! युगपत् प्रयच्छ_  
_वक्त्रार्बुदानि च पुनः प्रतिदेहम् एव_  
_जिह्वार्बुदानि कृपया प्रतिवक्त्रम् एव_  
_नृत्यन्तु तेषु तव नाथ\! गुणार्बुदानि \(१\)_  
_किम् आत्मना यत्र न देह-कोट्यो_  
_देहेन किंयत्र न वक्त्र-कोट्यः_  
_वक्त्रेण किं यत्र न कोटि-जिह्वाः_  
_किं जिह्वया यत्र न नाम-कोट्यः \(२\)_  
_आत्मास्तु नित्यं शत-देह-वर्ती_  
_देहस् तु नाथास्तु सहस्र-वक्त्रः_  
_वक्त्रं सदा राजतु लक्ष-जिह्वं_  
_गृह्णातु जिह्वा तव नाम-कोटिम् \(३\)_  
_यदा यदा माधव\! यत्र यत्र_  
_गायन्ति ये ये तव नाम-लीलाः_  
_तत्रैव कर्णायुत-धार्यमाणास्_  
_तास् ते सुधा नित्यम् अहं धयानि \(४\)_  
_कर्णायुतस्यैव भवन्तु लक्ष-_  
_कोट्यो रस-ज्ञा भगवंस् तदैव_  
_येनैव लीलाः शृणवानि नित्यं_  
_तेनैव गायानि ततः सुखं मे \(५\)_  
_कर्णायुतस्येक्षण-कोटिर् अस्या_  
_हृत्-कोटिर् अस्या रसनार्बुदं स्तात्_  
_श्रुत्वैव दृष्ट्वा तव रूप-सिन्धुम्_  
_आलिङ्ग्य माधुर्यम् अहो\! धयानि \(६\)_  
_नेत्रार्बुदस्यैव भवन्तु कर्ण-_  
_नासा-रसज्ञा-हृदयार्बुदं वा_  
_सौन्दर्य-सौस्वर्य-सुगन्ध-पूर-_  
_माधुर्य-संश्लेष-रसानुभूत्यै \(७\)_  
_त्वत्-पार्श्व-गत्यै पद-कोटिर् अस्तु_  
_सेवां विधातुं मम हस्त-कोटिः_  
_तां शिक्षितुं स्ताद् अपि बुद्धि-कोटिर्_  
_एतान् वरान् मे भगवन्\! प्रयच्छ \(८\)_

