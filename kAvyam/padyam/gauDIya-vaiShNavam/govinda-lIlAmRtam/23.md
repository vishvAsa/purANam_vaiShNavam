+++
title = "२३"

+++
त्रयोविंशः सर्गः
> 

**अथ प्रबन्ध-गानम् स नाना-तालैः पृथग्-विधम् ।  
कर्तुम् आरभतैताभिर् विदग्धाभिः स-नर्तनम् ॥१॥**

अथान्तरं स श्री-कृइष्णः एताभिर् गोपीभिः सह नानातालैः स-नर्तनं यथा स्यात् तथा पृइथग् विधं कृइत्वा प्रवन्ध-गानं कर्तुम् आरभत ॥१॥

**श्री-राधया नृत्यति कृष्ण-चन्द्रे  
गायन्त्य आसन् ललितादयस् तदा ।  
चित्रादयोऽन्याः किल ताल-धारिका  
वृन्दादयः सभ्यतया व्यवस्थिताः ॥२॥**

अथ तत् प्रवन्ध-गानं विवृइणोति श्री-राधयेत्यादिभिः । कृइष्ण-चन्द्रे श्री-राधया सह नृइत्यति सति तदा ललितादयः गायन्त्य अगायन् । अन्याश् चित्राद्यस् तालधारिका आसन् वृइन्दादय सभ्यतया व्यवस्थिता आसन् । गीत-वादित्र-नृइत्यदेर् भद्राभद्र-विवेचकाः । सभा-मध्ये स्थिता येतु सभ्यास् ते परिकीर्तिता इति ॥२॥

**कृष्णे नृत्यत्य् एकले राधिकाद्या  
गायन्ति स्माश्चर्य-तालैर् दुरूहैः ।  
तस्मिन् सभ्ये राधिकाद्याः क्रमेणा-  
श्चर्यं नृत्यं साङ्ग-हारं व्यधुस् ताः ॥३॥**

ततः-परं श्री-कृइष्णे एकले नृइत्यति सति श्री-राधाद्या दुपूहैराश्चर्यैस् तालैर् गायन्ति स्म जगुरित्यर्थः । तस्मिन् श्री-कृइष्णे सभ्ये सति श्री-राधिकाद्याः क्रमेणाश्चर्यं नृइत्यं साङ्ग-हारं अङ्गविक्षेपैः सहितं यथा स्यात् तहा व्यधुरकार्षुः । अङ्ग-हारो ऽङ्ग-विक्षेप इत्यमरः ॥३॥

**रङ्गे क्रमाच् छ्रेणितया स्थितानाम्  
अन्तः-पटत्वं नटतां गतानाम् ।  
वीणादि-वाद्यावलि-धारिकाणां   
नाना-प्रबन्धादिक-गायिकानाम् ॥४॥  
तत-घन-शुषिराढ्यानद्ध-कण्ठ-स्वरौघे  
मृदु-विविध-गतित्वेऽप्य् ऐक्यम् आप्तेऽङ्गनानाम् ।  
तद्-अनुग-पद-तालैर् भ्रू-कराङ्गाक्षि-चालैर्  
ननृतुर् इह स-कृष्णास् ताः प्रविश्य क्रमेण ॥५॥**

अथ श्री-कृइष्णादीनां नृइत्यं सधारणतया अति-मनोहरं वर्णयति रङ्ग इति द्वाभ्याम् अन्वयः । रङ्गे रङ्ग-स्थले श्रेणितानां नटतां तेषु कृइष्णादीनाम् अन्तःपटत्वं वस्त्रा-वृइतित्वं गतानां वीणादि-वाद्या-वलिधारिकाणां नाना-प्रवन्धादिक-गायिकानाम् अङ्गनानां तासां तत-घन-शुषिवैर् वीणादिकांस्य तालादि-वंश्यादिभिर् वाद्यैराढ्यस्य युक्तस्यानधस्य मुरजादेर् वाद्य-समूहश्य तासां कण्डानां च स्वरौघे सव्र-समूहे मृइदु-विविध-गतित्वे ऽपि मृइदुः कोमला विविधा नाना वातुर्यवती च गतिर् यासां भावो-मृइदु-विविध-गतित्वं । अर्थान् मृइदु-विविध-गतिः । तथैक्यं प्राप्ते सति । तथा तत् तत्-स्वर-समूतद् गत्याः परस्परं मिलने सति गतौ स्वरानुरूपायां सत्यां स्वरे गतानुरूपे सति च ताः श्री-राधाद्याः श्री-कृइष्णेन सहिताः सय इह उक्त-प्रकारावृइतेर् अङ्गे तद्रङ्ग-स्थले प्रविश्य तद् अनुग-पदतालैः तासाम् अन्तः-पटभूतानां विविध-वाद्य-गीत-गति-शीलानां वद्य-गीत-गतीनाम् अनुगतैः पादतालैर् भ्रूर् कराङ्गाक्षि चालैश् च सह क्रमेण शृई-कृइष्ण-राधा-ललितेत्यादि-क्रमेण ननृइतुः । 
> ततं वीणादिकं-वाद्यमानधं मुरजादिकं । 
> वंश्यादिकन्तु शुषिरं कांस्यतालादिकां घनम् । इत्यमरः ॥४-५॥

**कृष्णः श्रीमान् मुहुर् इह समागत्य तासां समध्यान्  
नाना-ताल-क्रम-वशतया चालयन् श्री-पदाब्जे ।  
धुन्वन् प्राणी नटति निगदन्न् इत्थम् आनन्दयंस् तास्  
तत्ता तत्थे दृगिति दृगि थै दृक् तथै दृक् तथै था ॥६॥**

अथ कृइष्णादीनां नृइत्यं पृइथक् पृइथक् वर्णयति कृइष्ण इत्यादिभिः । स श्रीमान् कृइष्णस् तासां गोपीनां मध्यादिह रङ्ग-स्थले समागत्य प्रविश्ह्य नानाताल क्रम-वशतया मुहुः पुनः पुनः श्री-पदाब्जे चलयन् पाणी कर-पद्मे धुन्वन् ताः गोपीरानन्दयन् सन् तता थै थै दृइगिति दृइक् तथै था इत्थं निगदन् नटति ॥६॥

**थोदिक् दां दां किट किट कणझें थोक्कु थो दिक्कु आरे   
झें द्रां झें द्रां किटि किटि किटिधां झेङ्कुझें झेङ्कुझें झेम् ।  
थोदिक् दां दां दृमि दृमि दृमि धां काङ्कुझें काङ्कुझें द्राम्  
आगत्यैवं नटति स हरिश् चारु पाठ-प्रबन्धम् ॥७॥**

स हरिरागत्य थोदिक् दां दां किट किटेत्याद्यारभ्य काङ्कु झें द्रां कुझें द्रामित्यन्तं पाठ-प्रवन्धं चारु यथा स्यात् तथा नटति ॥७॥

**कूजत्-काञ्ची-कटक-विरणन्-नूपुर-ध्वान-रम्यं  
पाणि-द्वन्द्वं मुहुर् इह नदत्-कङ्कणं चालयन्ती ।  
राधा-कृष्ण-द्युति-घन-चये चञ्चलेव स्फुरन्ती  
नृत्यन्तीत्थं गदति तथथै थैतथै थैतथै था ॥८॥**

श्री-राधा श्री-कृइष्णस्य द्युतिरेव घनचयो मेघ-समूहस् तत्र चञ्चलेव तडिद् इव स्फुरन्ती सती । कूजतां काञ्ची-कटकानां विरणतोर् नूपुरयोश् च ध्वानैरम्यं यथा स्यात् तथा । नदन्ति कङ्कणानि यत्र तथाभूतं पाणि-द्वन्द्वं मुहुश् चलयन्ती सती । इह रङ्ग-स्थले नृइत्यन्ती सती तथ थै थै तथै थै तथै था इत्थं वदति ॥८॥

**धां धां दृक् दृक् चङ् चङ् निनाङ् णङ् निनां णं निङां नां  
तुत्तुक् तुङ् तुङ् गुडु गुडु गुडु धां द्रां गुडु द्रां गुडु द्राम् ।  
धेक् धेक् धो धो किरिटि किरिटि द्रां द्रिमि द्रां द्रिमि द्राम्  
आगत्यैवं मुहुर् इह मुदा श्री-मदीशा ननर्त ॥९॥**

श्री-मदीशा श्री-मती राधा रङ्ग-स्थले आगत्य धां धां दृइक् दृइक् इत्यादि द्रां द्रिमिद्रां द्रिमिद्राम् इत्यन्तं वदन्ती सई मुदा हर्षेण मुहुर् ननर्त ॥९॥

**झं झं कुर्वत् कनक-वलये धुन्वती पाणि-पद्मे  
तासां मध्यात् सपदि ललिताऽप्य् आगता कृष्ण-कान्त्या ।  
श्यामे रङ्गे तडिद् इव घने नृत्यतीत्थं वदन्ती  
थै थै थो थो तिगड तिगड थो तथै थो तथै ता ॥१०॥**

तासां श्रोणितया स्थितानां श्री-व्रसुन्दरीणां मध्यात् श्री-ललिता ऽपि कृइष्णस्य कान्त्या श्यामे श्ह्याऽम-वर्णे गङ्गे रङ्ग्-स्थले घने तडिदिव स-पद्यागता प्रविष्टा सती थै थै थो थो तिगडितिग-थै थै तथै था इत्थां वदन्ती सती नृइत्यति ॥१०॥

**दृमि दृमि दृमि धो धो मृदङ्गादि-नादैः  
कण कण कण वीणा-शब्द-मिश्रैर् विशाखा ।  
नटति झणण झं झत्कार्य्-अलङ्कार-जाला  
दृगिति द्र्गिति दृक् थै थो तथो थो ब्रुवाणा ॥११॥**

क्वण कण कण इति वीणायाः शब्देन मिश्रैर् युक्तैर् दृइमि दृइमि धो धो धो इति मृइदङ्गादीनाः नादैर् विशाखा नृइत्यति । किम्भूता सती झणन झं झदिति शब्द-कर्तुं शीलमलङ्कार्-जालं यस्याः सा । पुनः दृइगिति दृइगितीत्यादि शब्दान् व्रुवाणा ॥११॥

**काचित् स्वनन्-नूपुर-किङ्किणीका  
मुहुः क्वणत्-कङ्कण-पाणि-युग्मम् ।  
विधुन्वतीत्थं नटतीर् अयन्ती  
थैया तथैया तथथै तथैया ॥१२॥**

काचित् सखी । स्वनन्त्यो-नूपुर-किङ्किण्यो यस्यास् तथाभूता सती मुहुः क्वणन्ति कङ्कणनि यत्र थथा-भूतं पाणि-युग्मं विधुन्वती सती थैया तथैया तथै तथैया इत्थमीरयन्ती सती नटति ॥१२॥

**पाद-न्यासैः श्री-कर-द्वन्द्व-चालैर्  
नृत्यत्य् अन्या नूपुर-ध्वान-मिश्रैः ।  
तालोत्थानायेत्थम् उच्चारयन्ती थै  
थै थै थै थै तथै थै तथै थाः ॥१३॥**

अन्या गोपी नूपुर-ध्वनि-मिश्रैः पादन्यासैः पृइथिव्यां पादयोः पातैः श्री-युक्त-कर-द्वन्द्वस्य चालनैश् च नृइत्यति । किं कुर्वती सती । तालानाम् उत्थानाय थै थै थै थै थै तथै थै तथै था इत्थं उच्चारयन्ती ॥१३॥

**रङ्गं प्राप्ता तद् अनुतथान्या  
नृत्यन्ती सा लपति तदेत्थम् ।  
थैया थैया तथ तथ थैया  
थैया थैया तिगड तथैया ॥१४॥**

तदनु तत्-पश्चत् तथा सा प्र्सिधा अन्या गोपी रङ्गं प्राप्ता सती तदा नृइत्यन्ती सती थैया थैया तथ तथ थैया थैया थैया तिगड तथैया । इत्थं लपति ॥१४॥

**आ-आ-ई-आति-आ-आ ति-अ-इ-अ-ति-अ-आ आति-आ आति-आ आ   
आ आ ज्योत्स्नोज्ज्वलाङ्गं नटद् इव पुलिनं राधिके पश्य आरे ।  
आ-आ-आ-आति-आ-आ नटति च विपिनं मन्द वातेरितं आ   
आ आ आ एति कृष्णः पुनर् इह निगदन् सालसाङ्गं ननर्त ॥१५॥**

एवं सखीषु नृइत्यन्तीषु शृइ-कृइष्णः पुनरुल्लसन् नृइत्यञ्चकार आ आ इत्यादि हे राधे पश्य ज्योत्स्नयोज्वलम् अङ्गं यस्य थाभूतं पुलिनं आ आ ई आति इत्यादि नृत्य-विशेषं नटदिव भातीति शेषः । विपिनं च मन्द-वायुनेरितं प्रेरितं सत् आ आ ई आतीत्यादि नृइत्य-विशेषं नटति इति निगदन् सन् श्री-कृइष्णः आ आ आ एति तत् तन् नृइत्य-विशेषं पुनरिह रङ्ग-भूमौ साल-साङ्गं अलसं मदन-मद-घुर्णितं आलसं सम्यग् देदीप्य्मानं वा । तच् च तच् च वा तदङं चेति तत् अलसाङ्गं आलसाङ्गं वा तेन सहितं यथा स्यात् तथा ननर्त । लस दीप्तौ । गुणि-ग्रहणेन गुणा एव गृइह्यन्ते । अथः साहित्यं घुर्णनेन । दीप्तौ वानत्वङ्गेन । अङ्गस्य स्वतः सिधत्वात् । तथाहि माघे, सालकानन-योगे ऽपि सलकानन-वञ्चिता इति ॥१५॥

**आ-इ-अ-आ-इ अतिप्रिय-हासश् चन्द्रति कुन्दति हंसति आरे ।  
क्षीरति हीरति हारति आरे आ-इ-अ-आ-इ-अ नृत्यति राधा ॥१६॥**

ततः श्री-राधापि । हे प्रिय ते तव हासश् चन्द्रति चन्द्र इवाचरति सर्वम् आह्लादयति । कुन्दति कुन्द-पुष्पम् इव विकसति । किम् वा कुन्द-शब्देन कुन्दलता गृइह्यते । सेव स्वकुट्मलानि इव तव दन्तान् प्र्काशयति । हंसति हंस इव विलसति सर्वं रञ्जयति । क्षीरति क्षीरम् इव मधुरायते रोचते । हीरति हीरम् इव पीप्यते । भवति संयोगिनीनां भूषायते वियोगिनीनां तु विषायते इति व्यङ्गं । हारति हारो मुक्ता-सरे युधीति मेदिनी । हार इव शेणीयति पुनः पुनरुदयति । किम् वा युधिव युध्मिव् आवरति । तत्-सङ्ग-रङ्ग-विपविनाश-भूमिर्-भवति । एतैः शुक्लैश् चन्द्रादिभिर् उपमेयत्वात् शुक्लायते च । युधस्य च क्षत्राणां यशो-धर्म-मयत्वच् छुक्लत्वं ज्ञेयं । इति वदन्ती सती आ इ अ आ इ अ आरे आरे आ इ अ आ इ अ इति नृइत्य-विशेषं नृइत्यति ॥१६॥

**ता धिक् ता धिक् धिग् इति निनादं  
कुर्वन् रासे वरमुरजोऽयम् ।  
लास्यैरासाम् अतिशय तुष्टो  
निन्दत्यन्याः सुरवनिताः किम् ॥१७॥**

श्री-व्रजाङ्गनानां नृइत्य-कौशलं सर्वतः कोट्यधिकम् इति ग्रन्थ-कर्तारो वर्णयति ताधिगिति । अयं वर उत्तमो ऽचेतनो ऽपि सारासार-विवेक-चतुरः स चासौ मुरजो-मृइदङ्गश् चेति सः वर्मुरजः । रासे आसां श्री-गोपीनां लास्यैर् अतिशय-तुष्टः सन् ताधिक् ताधिक् धिगिति तास् ताश् च धिक् धिक् धिगिति निनादं पुनः कुर्वन् सुर-वनिता उर्वश्यादीर् अप्सरसः । अन्याः गन्धर्व-किन्नर्यादीश् च । एता व्रजाङ्गनानां लास्य-कौशलस्य लेशम् अपि न जानन्तीति मत्वा निन्दति किं इत्यहं मन्ये ॥१७॥

**वैणिक्यो वैणिविक्यश् च गायन्त्यस् तालधारिकाः ।  
मौरजिक्यश् च नृत्यन्ति नर्तकीभिः समं मुदा ॥१८॥**

तासां नृइत्योल्लासं वर्णयति वैणिक्य इति । वैणिक्यो-वीणावादिन्यः मरजिक्यो मृइदङ्ग-वादिन्यश् च नर्तकीभिः समं मुदा हर्षेण स्व-स्व-वादन-गान-पराः सत्यो नृइत्यन्तीत्यर्थः ॥१८॥

**आविष्टानां गान-नृत्येऽङ्गनानां  
तत्-तद्-गत्याऽत्युच्छ्वसद्-गाढ-बन्धम् ।  
नीवी-वेणी-कुञ्चुकादि स्वयं तत्  
कृष्णः क्षिप्रं नृत्य-मध्ये बबन्ध ॥१९॥**

गान-नृइत्ये गानम् इत्युपलक्षणेन गान-वादन-सहित-नृइत्ये आविष्टानाम् अङ्गनानां तासां गोपीनां तत् तद् गत्या तेषां तेषां नृइत्य-गीत-वाद्यानां गत्या तत् तदनुरूपेण पादादिन्यास-भङ्ग्या ऽतिशयेनोच्छ्वसन् स्रंसन् गाढो-वन्धओ यस्य तथाभूतं नीवि-वेणी-कञ्चुकादि श्री-कृइष्णः स्वयं क्षिप्रं तत् क्षणम् एव तत् तत्र नृइत्य-मध्ये ववन्ध । नीव्यादीनां सामान्यान् नपुंसकत्वम् अत्र ॥१९॥

**ते नाना-शब्द-बन्धेन ससृजुर् गायनी-जनाः ।  
ष-ऋ-गा-मा-प-धै-न्य्-आख्यैः स्वरै रागान् नवान् नवान् ॥२०॥**

ते गायनीजना गान-पराः श्री-गोप्यो नाना-शब्द-वन्धेन ष् ऋ गा म प धै न्याख्यः षड्भ, ऋषभ गान्धार मध्यम पञ्चम धैवत निषादेत्याख्या येषां तैः सप्तभिः स्वरैर् नवान् नवान् पूर्वान् पूर्वान् । किम् वा अपूर्वाद्यपूर्वान् । किम् वा नूयते इति नव उत्तमस् तओद्रूपान् । किम्वा उत्तमाद् अप्युत्तमान् रागान् ससृइजौः ॥२०॥

**स्वरान् आलापयन् शुद्धान् सङ्कीर्णांश् च सहस्रधा ।  
गीतं च मार्ग-देशीय-भेदात् ता बहुधा जगुः ॥२१॥**

ताः श्री-गोप्यः शुधान् शुधाख्यान् सङ्कीर्णान् सङ्कीर्णाख्यांश् च । किम्वा आद्यन्त-ग्रहणेन मध्यस्थस्य सालगस्य च ग्रहणात् शुधान् सालगान् सङ्कीर्णंश् च स्वरान् सहस्रधा तत् तद्भेदैः सहस्र-प्रकारान् कृइत्वा जगुः । शुधसालग-सङ्कीर्णानां मार्ग-देशीययोश् च लक्षणानि यथा तत्रैव सङ्गीत-दर्पणे । अन्योपजीविता-शून्यः शुधोऽन्यस्य तु जीवनात् । सालगः स तु विज्ञेयः सङ्कीर्णो द्वयजीवना दिति । गीतं वाद्यं नर्तनं च त्रयं सङ्गीतम् उछते । मार्गदेशीय-भेदेन सङ्गीतं द्विविधं मतं । तत्र देशस्थया गीत्या यत् स्याल्लोकानरञ्जकं । देशे देशे तु सङ्गीतं तद्देशीयमितीर्यते । मार्ग-लक्षणं तत्रैव द्वितीय प्राणे विवृइतम् अस्ति । वाहुल-भयाद् अत्र न लिखितं ॥२१॥

**प्रावृण्-नभ इव स-घनं सूची-मूलम् इव स-शुषिरं गानम् ।  
गगनम् इवातिततं तद् रत्नम् इव बभौ सदा नद्धम् ॥२२॥**

तत् नृइत्य-स्थले जातं श्री-गोपीनां गानं वभौ रराज । किम् इव । प्रावृइण्णभ इव । पृआवृइषो वर्षा-कालस्य नभ आकाशं यथा सघनं समेघं स्यात् तथेदं सघनं कंस्य-तालादि-वाद्य-सहितं । स्त्रियां प्रावृइट् स्त्रियां भूम्नि इत्यमरः । शुषिरेणविवरेण सहितं । तथेदं शुषिरेण वंश्यादि-वाद्येन सहितं । शुषिरं विवरं विल मित्यमरा । पुनः गगनम् इव । गगनं यथा अतिततः अति-विस्तृइतं तथेदम त्यतिशयं । ततं वीणादिकं यत्र तथाभूतं । पुनः रत्नम् इव यथा सदानधं वधं । नह वन्धने । थेदं सदानधः सत् उत्तममानधं मुरजादिकं यत्र तत् ततं वीणादिकं वद्यमानधं मुरजादिकं । वंश्यादिकन्तु शुषिरं कांस्य-तालादिकं घन मित्यमरः ॥२२॥

**योऽयं महान् ध्वनिर् अभून् नट-नर्तकीनां  
मञ्जीर-सद्-वलय-कङ्कण-किङ्किणीजः ।  
पत्ताल-सम्पद्-अनुगामितया चतुर्षु  
वाद्येषु तेषु किल पञ्चमतां स लेभे ॥२३॥**

नट-नर्तकीनां श्री-कृइष्ण-व्रज-सुन्दरीणां मञ्जीरादि-जन्मा योऽयं महान् ध्वनिर् अभूत् । अत्र वर्णनावेशेन सक्षादिव स्फुरणात् अयमित्य् अग्र-प्रसारिताङ्गुली निर्दिष्टः । स ध्वनिः पत्ताल-सम्पद् अनुगामितया पत्तालाः पादतालास्त एव सम्पदः स्वपोषिकस् तासाम् अनुगामितया । ता अनुगामिन्यो यस्य वा तत् तया । तत् तालेति पाठे तु । तत् स तालो घन-प्रधानं कंस्यतालः सम्पद्स् तस्य सम्पदस् तदादि-वाद्य-रूपा ततः शुषिरानध-रूपाश् च । स च ताश् च ते । तेषाम् अनुगामितया ते अनु गामिनो यस्य वा तत् तया अर्थात् तत् तत्-सहित्येन तेषु चरुर्षु घनादिषु मध्ये पञ्चमतां लेभे ॥२३॥

**आस्ये गीतिस् तद्-अभिनयनं श्री-करे श्री-पदाब्जे  
तालो ग्रीवा कटिषु धुवनं नेत्रयोर् दोलनं च ।  
सव्यासव्यागमन-गमनं तारकायां कटाक्षः  
कृष्णस्याब्जे मनसिज-सुखं बल्लवीनां तदासीत् ॥२४॥**

तदा तस्मिन् नृइत्य-काले वल्लवीनामास्ये गीतिर् गीतं । श्री-करैः तस्य गीतस्य अभिनयनं अर्थ-व्यञ्जनं । श्री-पदाब्जे तालः । ग्रीवा-कटिषु धुवनं कम्पनं । नेत्रयोर् दोलनमितस् ततश् चलनं । तारकां नेत्र-कनीनिकायां सव्या-सव्यौ वाम-दक्षिणौ भागौ प्रति आगमनं च गमं च तत् । तारकाक्ष्णोः कनीनिके त्यमरः । श्री-कृइष्णस्य मुखाब्जे मनसिज-सुखं आसीत् श्री-कृइष्ण-मुख-दर्शने सम्भोग-सुखम् आसीदित्यर्थः । दर्शनस्य सम्भोग-विशेषोक्तत्वात् । आसीदिति अकर्म्क-प्रयोगात् प्र्यत्नं विनैवैतत् सर्वम् आसीदिति ज्ञेयं ॥२४॥ 

**जातयः श्रुतयो याश् च मूर्च्छना-गमकाश् च ये ।  
नोच्चरन्ति विना वीणां कण्ठे तांस् तांश् च ता जगुः ॥२५॥**

पुनः सूची-मूलम् इव तद् यथा स-शुषिरं या जातयः श्रुतयो मूर्च्छनाश् च ये च गमकाः वीणां विना नोच्चरन्ति ता जात्यादीस् तांश् च गमकान् ता गोप्यः कण्ठे जगुः ॥२५॥

**असम्मिश्रा जातीः श्रुति-गमक-रम्याः स्वर-ततेः  
समुन्नीन्ये यैका मुदित-हरिणा साध्व् इति गिरा ।  
पुपूजे तेनेयं तद् अपि च तदायासम् अनयद्   
ध्रुवाभोगं सास्माद् अलभततरां मानम् अधिकम् ॥२६॥**

या एवा काचित् गोपीश्वर-ततेर्जातिर् असम्मिश्र-व्यक्ताः श्रुति-गमकरम्याश् च कृइत्वा उन्नीन्ये उच्चैर् अगायत् । इयं सा गोपी तेन मुदित-हरिणा साध्विति गिरा पुपूजे तदा । तदपि च ताः स्वरततेर् जातिर् अपि च या गोपी ध्रुवाभोगं अनयत् । ध्रुवं नीत्ब्वा आभोगञ्चानयत् । सा अस्माच्छ्री-कृइष्णाद् अधिकं मानं पूजामलभततरां । अतिशयेनालभतेत्यर्थः । ध्रुवाभोगयोर् लक्षणं यथा तत्र दर्पणे । धातु-प्रवन्धावयवः स चोद् ग्राहादि भेदतः । चतुर्धा कथितो भागस् त्वद्य उद्ग्राह-सञ्ज्ञकाः । आदावुद् गृइह्यते गीतं येनोद्ग्राहः स उच्यते । मेलापको द्व्तीयस्तूद्ग्राह-ध्रुवक-मेलनात् । ध्रुवत्वाधुव सञ्ज्ञस् तु तृइतीयो भा-उच्यते । आभोगस्त्वन्तिमो भागोगीत-पूर्णत्व-सूचक इति ॥२६॥

**छालिक्य-नृत्ये राधाया देयम् अन्यद् अपश्यता ।  
तुष्टेनात्माऽर्पितस् तस्यै कृष्णेनालिङ्गन-च्छलात् ॥२७॥**

श्री-राधायाः छालिक्य-नृइत्ये छालिक्यं इति नृइत्य-विशेषस् तस्मिन् तुष्टेन तसै देयमन्यत् किम् अप्यश्यता कृइष्णएनालिङ्गनच् छलात् तस्यै आत्म ऽर्पितः ॥२७॥

**कृष्णे कान्तां नटयति मुदा क्वापि वंशी-प्रगाणैर्  
नर्मोन्नीतं स्खलनम् इह सा तस्य दृष्ट्या दिशन्ती ।  
तालं तस्य स्खलितम् अपि सम्भालयन्त्य् आत्मनो द्राक्  
तं चाप्य् एषा नटयति तथा क्वापि वीणादि-गानैः ॥२८॥**

इह नृइत्यस्थले क्वापि समये श्री-कृइष्णो वंशी-प्रगाणैः कान्तां मुदा नटयति सती तस्य व्री-कृइष्णस्य स्खलनं गानानां स्खलनं सा कान्ता श्री-राधा नर्मोन्नीतं नर्मणा कौतुकेनोच् छलितं स्थापितं यथा स्यात् तथा दृइष्ट्या दिशन्ती सती गायन्तं तं किम्वा पश्यन्तीरन्याः दर्शयन्ती सती तस्या स्खलितं तालमपि द्राक् शीघ्रं सम्भालयन्ती । क्वापि समये एषा श्री-राधापि आत्मनो वीणादिगानैस् तं च कृइष्णं तथा नटयति ॥२८॥

**कृष्णेन राधाथ तया समं हरिर्   
यथा ननर्तात्र जगाव् अवादयत् ।  
साहाय्यकोत्कापि तयोः सखी-ततिर्   
नालं तथासीन् नृति-गान-वादने ॥२९॥**

अत्र रङ्ग-स्थले कृइष्णेन समं राधा । अथान्तरं तया समं हरिश् च यथा ननर्त जगाव-वादयत् । तथा तयोः साहायके सहायत्वे उत्का उत्कण्ठिता ऽपि सखीतति नृइत्ये गाने वदनेऽप्यलं समर्थ्य नासीत् ॥२९॥

**तालावसाने हरिर् आत्म-पाणि-  
न्यासं प्रिया-वक्षसि संविधत्ते ।  
प्रियापि सव्येन करेण तुष्टा   
निरस्यतीशस्य करं रुषेव ॥३०॥**

तालस्यावसाने अन्ते हरिरात्मनः स्वस्य पाणिन्यासं प्रिया-वक्षसि संविधत्ते करोति प्रिया तुष्टापि सव्येन करेण ईशस्य कृइष्णस्य करं रुषेव निरस्यति निवारयति ॥३०॥

**जानुभ्यां क्षितिम् आलम्ब्य प्रसार्यैका ततौ भुजौ ।  
जुघूर्णे काञ्चनी-वेग-क्षिप्तेव स्मर-चक्रिका ॥३१॥**

एका गोपी जानुभ्यां क्षितिं पृइथिवी-मालम्बा भूजौ ततौ कृइत्वा वामदक्षि-णयोर्-विस्तीर्णौ कृइत्वा प्रसार्य लम्बयित्वा जुघूर्णे केव वेगेन क्षिप्ता काञ्चननिर्मिता स्मरस्य चक्रिकेव ॥३१॥

**लीलोत्सर्पापसर्पाभ्यां दोः-प्रसार-निकुञ्चनैः ।  
अङ्गान्य् अङ्गैः स्पृशन्त्य् अन्या नृतिं चक्रेऽन्य-दुष्कराम् ॥३२॥**

अन्या काचिद् गोपी लीलयोत् सर्पाप-सर्पाभ्यां दोषोः वाह्वोः प्रसारैर् निकुञ्चनैश् चाङ्गैर् रङ्गानि स्पृइशन्ती सती नृइतं चकार । किम्भूतां अन्यदुष्करां अन्यैः कर्तुं दुःशक्यां ॥३२॥

**स्पृष्ट्वा करैकेन भुवं क्वचित् परा  
देहं परावृत्त्य मुहुर् मुहुर् दिवि ।  
पतन्त्य् अनृत्यद् भुवि सा कदाप्य् असौ  
विना तद्-आलम्बनम् अम्बरे परम् ॥३३॥**

परा काचिद् गोई क्वचित् रासे क्वचित् समये क्वचित् प्रदेशे वा करैकेन एकेन करेण भूवं स्पृइष्ट्वा दिवि आकाशे देहं मुहुर् मुहुः परावृइत्य भ्रमयिता भुवि पतन्ती सती अनृइत्यत् । सोक्तासौ गोपी पुनः कदापि समये तदालम्बनं पृइथिव्यालम्बनं विनापि परं केवले अम्बरे आकाक्शे तथा देहं मुहुर् मुहुः परावृइत्या-नृइत्यत् । शरम् इत्यव्यं । गोपीनाम् आकाशे नृइत्यं नाश्चर्यं सर्व-शक्तिमत्वात् । अग्रे वक्षमाणस्य गीतं वाद्यं च नृइत्यम् इत्येतत् श्लोके वर्णितस्य ब्रह्मादिनां नृइत्यादेः क्र्तृइत्वाच् च ॥३३॥

**ऊर्ध्वे स्थितोत्तानतया विभुग्ना  
क्षीणोदरी पार्ष्णिग-वेणिर् एका ।  
ननर्त पृष्ठातत-शिञ्जिनीका  
कृष्ट्वा तनोर् हेम-धनुर्-लतेव ॥३४॥**

एका गोई पृइष्ठे आतता संयोजिता शिञ्जिनी गुणो यस्याः तथाभूता सती कृइष्टाया अतनोः कन्दर्पस्य हेम-निर्मिता धनुर्लता तद् वत् उत्तान-तयोर् द्वेस्थिता सती क्षीणं पृइष्टे लग्नमिव उदरः यस्यास् तथाभूता पार्ष्णि-लग्ना वेणिर् यस्यास् तथान्भूता विभुग्ना वक्रा सती ननर्त । धनुर्ज्या शिञ्जिनी गुण इति अमरः । तद्ग्रन्थी घुटिके गुल्फौ पुमान् प्कर्ष्णिर् अधस्ततोर् इति च ॥३४॥

**मञ्जीरान्तर्गत-विवरगान् कापि तालानुरोधाद्  
एक-द्वि-त्रि-क्रम-वशतया वादयन्ती कलायान् ।  
सर्वान् क्वापि स्थगयति पदौ चालयन्त्य् अत्यपूर्वं  
नृत्यन्त्य् एषा गुणिभिर् अखिलैः साधु-वादैः पुपूजे ॥३५॥**

क्वापि गोपी पादौ चालयन्ती सती मञ्जीरान्तर्गत-विवरगान् नूपुरयोर् मध्यस्थ-विवरगतान् कलायान् चणक-सदृइश-स्वर्णादि-निर्मित-विशेषान् तालानुरोधात् तालानुरोधं कृइत्वा तालान् अनुसृइत्य एकद्वि-त्रि-क्रम-वशतया एकञ्च द्वौ च त्रींश् च इति क्रमेण कृइत्वा सर्वान् वादयन्ती सई स्थगयति तालनिवृइतौ निवर्तयति । क्वापि समये अत्य-पूर्वं नृइत्यन्ती सती अखिलैर् गुणिभिः श्री-कृष्णादिभिः सभ्यैः साधुवादैः साधु साध्विति वादैः पुपूजे ॥३५॥

**गीतं वाद्यं च नृत्यं विधि-शिव-रचितं यच् च वैकुण्ठ-लोके  
यल् लक्ष्मी-कान्त-लक्ष्मी-चय-नय-रचितं स्वेन यद् यत् प्रणीतम् ।  
अन्यागम्यं यदाभिर् व्रज-वर-ललना-नर्तकीभिश् च सृष्टं  
रासे कृष्णस् तद् एतन् मुहुर् इह कुतुकी सर्वम् आभिर् व्यतानीत् ॥३६॥**

वैकुण्ठ-लोके विधिशिवेति विधिशिवादिभि देवैः रचितं भवत्-सन्तोषार्थं अति प्रयत्नेन इव कृइतं यत् गीतं वाद्यं नृइत्यं चेति त्रिकं । लक्षीकान्तेन श्री-मन्नारायणेन लक्षीचयेन च नयेन नीत्या तत्प्र्त्वेन रवितं यद्गीतादित्रिकं । अयागम्यं अन्यैर् अगम्यञ्चेति तत् यत् त्रिकं । आभिः श्री-व्रजवर-ललना-रूप-नर्तकीभिश् च सृइष्टं यत् त्रिकं । तद् एतत् सर्वं कुतुकी श्री-कृइष्णः आभिः श्री-राधादि-व्रज-सुन्दरीभिः सह रासे मुहुर् व्यतानीत् पूर्वतो विस्तारयामास एकैकं कोटि-कोटि-गुणी-चकारेत्यर्थः ॥३६॥

**काश्चित् पश्यति काश् च चुम्बति पराः साकूतम् आलोकते   
कासाञ्चिद् दशन-च्छदौ पिबति सोऽन्यासां कुचौ कर्षति ।  
वक्षोजे नखरान् अतर्कितम् अधात् कासां च नृत्ये भ्रमन्न्   
एवं रास-मिषेण ताः स रमयन् रेमे रसाब्धौ हरिः ॥३७॥**

स हरिः श्री-कृइष्णः नृइत्ये भ्रमन् सन् अतर्कितं यथास्यात् तथा काश्चिद् गोपीः पयति । काश् च चुम्वति । परा अन्या साकुतं साभिप्रायं यथा स्यात् था-लोकते पश्यति । कासाञ्चिद् दशनच्छदा-वौष्ठाधरौ पिवति । अन्यास्यां कुचौ कर्षति कासां च वक्षोजे नखरानधात् । एवं रासस्य मिषेण व्याजेन रसाब्धौ ताः श्री-राधादीः रमयन् स्वयं रेमे ॥३७॥

**एवं गायन् गाययंस् तान् स्व-दारांश्  
चित्रं नृत्यन् नर्तयन् नर्तितस् तैः ।  
गीतश् चैतान् श्लाघयन् श्लाघितस् तै  
रेमेऽत्युच्चैर् बालको वा स्व-बिम्बैः ॥३८॥**

स उक्तः श्री-कृइष्णः एवां तान् स्वदारान् श्री-व्रज-सुन्दरीर् गाययन् नर्तयन् सन् । तैर् गीतो नर्तितश् च स्वयं चित्रं यथा स्यात् तहा गायन् नृइत्यन् तैः श्लाघितः एतान् ल्शाघयन् सन् तैः सहात्युच्चैर् अतिशयं रेमे । कैः क इव । स्वविम्बैः स्व प्रितिविम्बैर् वालको यथा क्रीडति तथा । वा-शब्द उपमार्थः ॥३८॥

**काचित् समाघ्राय भुजं निजांसे  
न्यस्तं हरेः साधु-पटीर-लिप्तम् ।  
आनन्द-मग्नोत्पुलकाश्रु-कम्पा  
सञ्चुम्ब्य शम्पेव बभौ स्थिराब्भ्रे ॥३९॥**

काचिद् गोपी निजांसे, स्वस्याः स्क्न्धे न्यस्तं साधु-पटीरेणोत्त-चन्दनेन लिप्तं हरेर्-भुजं समाघ्राय आनन्द-मग्नोत्-पुलकाश्रु-कम्पा सती अव्भ्रे मेघे स्थिरा शम्पेव वभौ ॥३९॥

**सा नृत्यजा श्रान्तिर् अमूर् मृगाक्षीर्  
विश्रामयामास विलास-वृन्दात् ।  
स्नेहाकुलालीव विभूषयन्ती  
स्वेदाङ्कुरैर् भाल-कपोलयोस् ताः ॥४०॥**

सा नृइतेन जाता श्रान्तिः स्नेहा-कुला सखीव अमूर्मृइगाक्षीः श्री-गोपीः स्वेदाङ्कुरैर् भाल-कपोलयोर् विभूषयन्ती सती विलास-वृइन्दात् ता विश्रामयामास । यद्यपि ताः श्री-कृइष्ण-सङ्ग-विलासे सन्ततम् अतृइप्तास् तत्ःआपि समयनुसृइत्यागतायाः श्रानेः सेवाम् अङ्गीकृइत्य विशश्रमुर् इत्यर्थः ॥४०॥

**शिथिल-वसन-केशाः श्वास-वेल्लत्-कुचाग्राः  
श्रम-जल-युत-भालाः सालसाङ्ग्यः क्रियासु ।  
क्लम-जनित-रुचापि प्रेष्ठ-नेत्रातितुष्टिं  
पुपूषुर् अधिकम् एता रास-नृत्यावसाने ॥४१॥**

रासे नृइत्यावसाने एताः श्री-गोप्यः क्लमजनितया रुचा कान्त्यापि प्रेष्ठस्य श्री-कृइष्णस्य नेत्रयोर् अतितुष्टिम् अधिकं यथा स्यात् था पुपुषुः । कीदृइश्यः ? शिथिलतेत्यादि-विशिष्टाः ॥४१॥

**फुल्ल-पुण्डरीक-षण्ड-गर्व-खण्डि-चक्षुषो  
हिण्ड-दण्डजेश-कुण्डलेऽस्य गण्ड-मण्डले ।  
कापि ताण्डवाति-पण्डिता स्व-गण्ड-मण्डलं  
न्यस्य तेन दत्तम् अत्ति पर्ण-पूग-चर्वितम् ॥४२॥**

फुल्लानां पुण्दरीकाणां सिताम्भोजानां यण्डस्य समूहस्य गर्वं खण्डितुं शीलं ययोस् तथा तु ते चक्षुषी यस्य तस्य अस्य कृइष्णस्य हिण्डली अण्डजेआउ मकरौ ताविव तदाकारे कुण्डले यत्र थाभूतेः गण्डयोर् मण्डले । ताण्डवे ऽतिप्-पण्डिता कापि गोपिका स्व-गण्ड-मण्डलं न्यस्य तेन दत्तं पर्ण-पूग-चर्वितम् अत्ति । नूदस् तु गूगः क्रमुको गुवाक खपुर इति अमरः ॥४२॥

**स्व-स्पर्शोत्पुलकाकीर्णे तत्-स्पर्शोत्पुलकाञ्चितम् ।  
कृष्णस्यांसे भुजं न्यस्य विशश्राम क्षणं परा ॥४३॥**

परा गोपी कृइष्णस्यांसे स्क्न्धे भुजं न्यस्य क्षणं विशश्राम । स्कन्धे किम्भुते स्वस्याः स्पर्शेन हेतुनोत्पुलकैः कीर्णे व्याप्ते । भुजं किम्भुतं तस्य श्री-कृइष्णस्य स्पर्शाधेतोर् उत्कृइष्टैः पुलकैः अञ्चितं मण्डितं ॥४३॥

**कुच-शिरसि निधायान्योन्य-संस्पर्श-हर्षात्  
पुलकिनी पुलकाढ्यां स्वेदि-निस्वेद-युक्तम् ।  
शत-शत-शशि-शीतं नृत्यज-क्लान्ति-दिग्धा  
स्व-रमण-करम् एका श्रान्ति-शान्तिं जगाम ॥४४॥**

एका गोपी नृइत्यजया क्लान्या दिग्धोपचिता सती कुचयोः शिरस्युपरि स्वस्य रमणस्य श्री-कृइष्णस्य करं निधाय श्रान्ति-शान्तिं जगाम प्राप । कुचशिरसि कथाम्भूते परस्पर-संस्पर्शेन हर्षात् पुलकिनि स्वेदवति । करं किम्भूतं पुलकाढ्यं स्वेद-युक्तं । एवम् अपि । शतश्त-शशिभ्यो ऽपि शीतं ॥४४॥

**मुहुः कराब्जेन दायाब्धि-मग्नस्  
तासां मुखात् स्वेद-जलानि कृष्णः ।  
सम्मार्जयन्न् अप्य् अशकन् न मार्ष्टुं  
तत्-स्पर्श-सौख्याद् द्विगुणी-कृतानि ॥४५॥**

दयाब्धि-मग्नः श्री-कृइष्णः स्व-कराब्जेन तासां मुखाब्जात् स्वेदजलानि मुहुः सम्मार्जयन् नपि माष्टुं नाशकत् । तत्र हेतुम् आह । स्वस्य कृइष्णस्य स्पर्श-सौख्याद् धेतोर् द्विगुणी-ऋइतानि ॥४५॥

**एकासु सख्यामृत-दिग्ध-बुद्धिः  
कान्तस्य संव्यान-पटाञ्चलेन ।  
ममार्ज स-स्वेद-जलं निजास्यं  
स्वस्यापि तेनास्य च तादृशं तत् ॥४६॥**

एका गोपी । सुष्ठु सख्यम् एवामृइतं तेन द्विग्धा संयुक्ता वुधिर् यस्यास् तथाभूता सती कान्तस्य श्री-कृइष्णस्य संव्यान-पटस्योत्तरीय-वस्त्रस्याञ्चलेन स्वेद-जल-सहितं निज-मुखं ममार्ज । स्वस्य स्वस्या अपि तेन संव्यान-पटाञ्चलेनास्य श्री-कृइष्णस्य तादृइशं सस्वेदजलं तत् मुखं चकारान् मार्ज ॥४६॥

**कृष्णाङ्ग-सङ्गादि-विलास-सिन्धाव्  
आनन्द-जालस्य तरङ्ग-मग्नाः ।  
भ्रश्यत्-स्व-माल्याम्बर-कुन्तलानां  
नासन्न् अलं संवरणे मृगाक्ष्यः ॥४७॥**

मृइगाक्ष्यः श्री-गोप्यः । कृइष्णस्याङ्ग-सङ्गादयो विलासा एव सिन्धुस् तत्र यत् आनन्द-जालं आनन्द-समूहस् तस्य तरङ्गा लहर्यः परम्पराः । किम्वा । त्दानन्दाज् जातमालस्यं मग्नाः सत्यः । भ्रशतां स्वमाल्याम्बर-कुन्तलानां सम्बरणे ऽलं समर्थामासन् ॥४७॥

**इत्थं समाप्य विविधाङ्गम् अनन्य-सिद्धं  
ताभिः समं सरस-रास-विलास-नृत्यम् ।  
प्रोद्यत्-स्मरं पुनर् अमुं रति-केलि-नृत्यं  
कर्तुं समुत्क-मनसं हि विविद्य वृन्दा ॥४८॥**

विविधाय् अङ्गानि यस्य थाभुतं । अनन्य-सिधं स्वतःसिधं सरसरास विलास-नृइत्यं । इत्थम् अनेन रूपेण ताभिः सह समप्य पुनः हि निश्चितं रतिकेलि-नृइत्यं । कर्तूं सम्यक् उत्सुकं मनो यस्य थाभूतं । अत्र हेतुमाह । प्रोद्यन् स्मरः कन्द्र्पो यस्य तमच्युतं श्री-कृइष्णं वृइन्द विविद्य विशिष्टं ज्ञात्वा ॥४८॥

**हिम-बालुक-बालुकेऽमले पुलिने सह राधयाच्युतम् ।  
विनिवेश्य तयोः पुरः सखी-निचयं स-गणा न्यवीविशत् ॥४९॥**

अमूम् अच्युतं राधया सह पुलिने निवेश्य तयोः पुरः सखीनिचयं न्यवीविशत् निवेशयामास । पुलिने कीदृइशे अमले । पुनः हिम-वालुक-वालुका हिम-वालुका कर्पूरः सैव सेव वा वालुका यत्र तर घन-सारश् च्न्द्र-सञ्ज्ञः शिताभ्रो-हिम-वालुकके त्यमरः ॥४९॥

**कुसुम-फल-रसैस् तैर् भूरि-भेदैः  
कृतानि मणि-चषक-भृतानि स्वादु-वैशिष्ट्य-भाञ्जि ।  
विविध-फल-विदंशैर् अन्वितानि न्यधात् सा   
हरि-हरि-दयितानाम् अग्रतः सन्-मधूनि ॥५०॥**

सा वृइन्दा हरेर् हरिदयितानां चाग्रे सन्मधूनि न्यधात् । कीदृइशानि तैः प्र्सिधैर् भुरिभेदैर् नानाविधैः कुसुमानां फलानं च रसैः कृइतानि मणि-निर्मितेषु चषकेषु पानपात्रेषु भृइतानि पुनः स्वादुवैशिष्ट्य-युक्तानि । विविध-फल-विदंशै युक्तानि च ॥५०॥

**प्रत्यङ्गना-युगल-मध्यम् असौ स्व-शक्त्या  
कृष्णः स्फुरंस् तद्-अधरामृत-वासितानि ।  
हासैर् विदंस सदृशैर् अपि तैर् विदंशैस्  
ताः पाययन्न् अपिबद् एष मधूनि तानि ॥५१॥**

असौ कृइष्णः स्वशक्त्या प्र्त्यङ्गना-युगलानां मध्ये मध्ये स्फुरन् सन् विदंश-सदृइशैर् हासैस् तैर् विदंशैर् अपि सह ताः श्री-गोपी मधुनि पाययन् नपि तत् तासाम अधरामृइतेन वासितानि सुरभी-कृइतानि युक्तानि वा तानि मधुनि एष श्री-कृइष्णः स्वयं अपिवत् ॥५१॥

**कन्दर्प-माध्वीक-मदाकुलाङ्गीं  
कन्दर्प-माध्वीक-मदानुशिष्टे ।  
राधां समादाय हरौ प्रविष्टे  
विन्यस्त-तल्पं पुलिनान्तः-कुञ्जम् ॥५२॥**

कन्दर्प-माध्वीकयोर् मदनाकुलम् अङ्गं यस्यास् तां राधाम् आदाय नीत्वा कन्दर्प-मध्वीकमदेनानुशिष्टे प्रेरिते मत्तेः हरौ विन्यस् तं तल्पं शया यस्मिन् तं पुलिनस्यान्तः-कुञ्जं प्रान्त-देश-वर्तिनम् एकान्त-कुञ्जं प्रविष्टे सति ॥५२॥

**कन्दर्प-मद-वैक्लव्याद् घूर्ण-पूर्णेक्षणाः सखीः ।  
वृन्दाप्य् आदाय कुञ्जेषु पृथक् पृथग् अशाययत् ॥५३॥**

कन्दर्पमदेन वैक्लव्याद् धेतोर् घूर्णया पूर्णान् ईक्षणानि यासां ताः सक्ःईर् अपि वृइन्दा नित्वा पृइथाक् पृइथाक् कुञ्जेष्व् अशाययत् ॥५३॥

**स्वाधीन-भर्तृकावस्थां प्रापय्य राधिकां तया ।  
सहाययौ बहिः कृष्णः स्मयन् पूर्ण-मनोरथः ॥५४॥**

श्री-कृइष्णः श्री-राधां स्वाधीन-भर्तृइकावस्थां प्रापय कृईडान्ते तस्या वेष-भूषणादिकं तदादेशेन प्रयत्नाद् विधाय तया सह पूर्णमनोरथः सन् स्मयन् सन् वहिर् आययौ ॥५४॥

**तयेरितः स कुञ्जेषु प्रविश्य युगपत् पृथक् ।  
स्वाधीन-भर्तृकावस्थां प्रापयामास ताः सखीः ॥५५॥**

तया श्री-राधाया ईरितः प्रेरितः सन् स कृइष्णः पृइथक् एकैकं भूत्वा कुञ्जेषु प्रविश्य ताः सखीः स्वाधीन-भर्तृइकावस्थां प्रपयामास ॥५५।

**निर्गतः कुञ्ज-निकरात् कृष्णस् ताभिर् अलक्षितः ।  
एकः सन् राधिकाम् आगात् स्व-दर्शन-मृदु-स्मिताम् ॥५६॥**

श्री-कृइष्णस् ताभिर् अलक्षितं यथा स्यात् तथा कुञ्जनिकरात् कुञ्ज-समूहात् निर्गतो-भूत्वा एकः सन् सा राधां आगादागमत् कीदृइशीं । तत् तस्य श्री-कृइष्णस्य दर्शनेन मृइदु मधुरं स्मितं यस्यास् तं ॥५६॥

**तत्रागता कुञ्ज-ततेर् निवीता  
दृष्ट्वा निजालीं पुरतो हसन्तीम् ।  
यत्नावृत-स्वाङ्ग-चयालि-पालिर्  
नम्रानना लोल-दृग् एतयोचे ॥५७॥**

कुञ्जततेर् निऋवीता त्रागता पुततो हसन्ती जिजालीं श्री-राधां दृइष्ट्वा यन्तेनावृइतः आच्छादितः स्वाङ्गचयो यया सा नम्रानना लोल-दृइक् च । एवम्भूता आलि-पालिः सखी-श्रेणी तया श्री-राधया उचे ॥५७॥

**यो नायकः सोऽत्र स वृन्दया मया  
रङ्गे स्थितः क्वापि गतो न हि क्षणम् ।  
नानर्तयद् वो रति-नर्तनेऽसकौ  
दशेदृशी वो वपुषः कुतोऽभवत् ॥५८॥**

यः श्री-कृइष्णो नायकः सोऽत्र रङ्गे रङ्गस्थले स-वृइन्दया मया सह स्थितोऽस्ति क्वापि क्षणम् अपि नहि गतोऽस्ति अतोऽसकावसौ नायको वो युस्मान् रति नर्तनेनानर्तयत् । वो युस्माकं वपुष ईदृइशी दशा कुतोऽभवत् ।५८॥

**हरिर् हसन्न् आह निकुञ्ज-रङ्गे  
नट्यस् त्व् इमा मूर्तिमतोज्ज्वलेन ।  
रत्य्-आख्य-नृत्ये रस-नायकेन  
सन्नर्त्तिता यत् स्फुट-तत्-तद्-अङ्काः ॥५९॥**

इति श्रुत्वा हरिर् हसन् आह, मूर्तिमता रसनायकेन रस-श्रेष्ठेन रस-रूपनायकेन वा । उज्जलेन शृइङ्गार-रसेन अर्थान्मया कुञ्ज एव रङ्ग-स्थलं तत्र रत्याख्यनृइत्ये रतिर् इत्याख्या यस्य तस्मिन् नृइत्ये इमा नट्यः सम्यङ् नर्तिता आसुः । यत्स्फुटत् तत् तदङ्काः स्फुटाव्यक्तास् ते ते रति-नृइत्य-सम्बन्धिनो ऽङ्काश् चिह्नानि यासु तथाभूता भान्तीता शेषः ॥५९॥

**कृष्णे स्व-सख्यां प्रणयोद्गतेर्ष्यास्  
ता ऊचुर् अस्मिन् रति-नृत्य एषा ।  
त्वां नर्तयन्ती सततं गुरुस् ते  
कर्तुं त्वया वाञ्छति नः प्रशिष्याः ॥६०॥**

हति श्रुत्वा ताः सख्या कृइष्णे स्व-सख्यां श्री-राधायां च प्रणयोद् गतेर्याः सत्य उचुः । हे कृइष्ण अस्मिन् रति-नृइत्ये त्वां सततं नर्तयती एषा ते तव गुरू राधा त्वया स्व-शिष्यद्वारेण नोऽस्मान् प्रशिष्याः शिष्यस्य तव शिष्याः कर्तुं वाञ्छति ॥६०॥

**निजेच्छया यात्र गुरूपसत्तिः  
स्याच् छिष्यता शास्त्र-मता तयैव ।  
बलात्-कृता नैव ततो न शिष्या   
वयं गुरुस् त्वं विफलः श्रमो वाम् ॥६१॥**

निजेच्छया शिष्येच्छया या गुरू-पसत्तिर् गुरोः सेवा सङ्गो वा तयैव शिष्यता-शास्त्रमता शास्त्रं शस्त्र-विहितं मतं हस्यस् तथा-भूता स्यात् । ततो हेतोः सा शिष्येच्छया-कृइत-गुरूपसत्तिर् वलात् कृइत्वा नैव उचितैव अतस् त्वं स्व-गुरो राधया उपसत्तिं निजेच्छया आचरेति भाः । उपसत्तिः सङ्गमात्रे सेवायाम् अपि षोयिती ति मेदिनी । वयं शिष्या न त्वं गुरुर् न । अत्रैको ऽपि नकार उभयत्र योज्यः । न खलु गोपिकानन्दनोभवा नेत-श्लोकस्य श्री-तोषण्यर्थवत् । ततो वां युवयोः श्रमोऽस्म्यकं त्वदुपसत्तौ तवास्मत्-स्वीकृइतौ च यत्नौ विफल एव ॥६१॥

**जानासि नो नो नकुलाङ्गनानां  
वृत्तिं विशुद्धां सखि भोगिनि त्वम् ।  
तथापि सम्पादयितुं स्व-साम्यं  
किं खिद्यसे प्रेर्य वृथा भुजङ्गम् ॥६२॥**

हे सखि हे भोगिनि हे सर्पि नकुलाङ्गनानां नोऽस्माकं विशुधां वृइत्तिं नो जानासि इति नेत्रस्फार-भ्रू-वृइति-युक्त-तर्जन-निषेधः । अर्थात् जानास्येव । तथाऽपि स्वस्या साम्यं सम्पादयितुं भूजङ्गं सर्पं त्वपिं प्रेर्ष्य वृइथा किं किमर्थं खिद्य्से । प्रेरण-रूप-खेदं प्राप्नोषि । अनेन व्यपदेशार्थेन साक्षाद् अर्थस् तु हे सहि भोगिनि । सखे दर्शय सन्निधिं । सख उदेयिवान् सत्वतां कुले इत्यादुक्तेः सखा कृइष्णस् तेन सह भोगो विलास-सुखं विद्यते यस्याः । भोग्ः सुखे धने स्र्पशरीर-फणयोर् अपी ति मेदिनी । किम्वा तस्य भोगः सम्भोगो-विद्यते यस्यां तथाभूते । सखि-कर्तृइक्-भोगशीले वा । अर्थात् सखि भोगिनीति भ्रातुर् भोगिनीतिवत् भर्त्सनं । हे राधे कुलाङ्गनानां नोस्माकं विशुधां वृइत्तिं नो जानासि न जानास्येव । तथापि स्व-साम्यं सम्पादयितुं भुजङ्गं स्वं कामुकं पुरुषं । भुजङ्गः पन्नगे शिड्गे इति नानार्थः । किम्वा भुजङ्गं भुज-गतं कुञ्जे भुजाभ्यां वधं । इदानीन्तु तद् वत् स्व-वशी-कृइतं हस्तं गृइहीतं वा । कृइष्णं अमुं प्रेर्ष्य वृइथा किं खिद्यसे ॥६२॥

**इत्थं विधाय पुरु-नर्म-विहार-नृत्यं  
ताभिः समं मद-करीव करेणुभिः सः ।  
तत्-तच्-छ्रमापनयनाय कलिन्द-पुत्र्यां  
कर्तुं समारभत वारि-विहार-नृत्यम् ॥६३॥**

स शृइ-कृइष्णस् ताभिर् गोपीभिः समं इत्थं पुरु पूर्णं विहार-नृइत्यं विहाय तत् तच्छ्रमाणाम् अपनयनाय नाशाय करेणुभिर् हस्तिनीभिः सह मदकरीव कलिन्द-पुत्र्यां श्रीयमुनायां वारि-विहार-नृइत्यं कर्तुं समारभत ॥६३॥

**तोये तदोरु-द्वयसे कदाचित्   
स नाभि-मात्रे क्व च कण्ठ-दघ्ने ।  
आकृष्य तास् ताभिर् अलं निषिक्तः  
प्रिया हसंस् ताः कुतुकी न्यषिञ्चत् ॥६४॥**

स कुतुकी श्री-कृइष्णः तदा तस्मिन्-काले उरुद्वयसे उरुपरिमिते तोये । कदाचित् समये नाभिमात्रे तोये । क्व च समये कण्ठ-दघ्ने कण्ठ-परिमिते तोये द्वयस-मात्र-दघ्ना एते परिमाणार्थ-प्रत्ययाः । ताः प्रिया आकृइष्य ताभिर् अलम् अतिशयेन निषिक्तिः सन् हसन् ता न्यषिञ्चित् ॥६४॥

**एकैकाभिः पञ्च-षाभिः समस्ताभिः पृथक् पृथक् ।  
नाना-लीला-ग्लहां ताभिर् व्यात्युक्षीं विदधे हरिः ॥६५॥**

एकैकाभिः पञ्चषाभिः पञ्चाभिः षड्भिश् च समस्ताभिर् गोपीभिः सह हरिः पृइथक् पृइथक् एकैक-मण्डले एकैको-भूत्वा व्यात्युक्षीं जल-सेचन-क्रील्दां विदधे । कथम्-भूताभिः । नाना लीला-ग्लहान्तान्तिः । ग्लहो-क्रीडा-पराजये दयो निर्वधः पणः सोऽन्ते यासां ता ग्लहान्ताः । नानालीला एव ग्लहान्ता यासां ताभिः । यद् वा । ताभिर् इच्छेदः । व्यात्युक्षीं कीदृइशीं । नानालीलाश् चुम्बनालिङ्गणादयो ग्लहा यस्यास् तां ॥६५॥

**जये तं तं समादातुं ग्लहं दातुं पराजये ।  
अनिच्छुभिर् द्वयं कर्तुं स ताभिः कलहायते ॥६६॥**

जये स्वासां जये तं तं ग्लहं तस्मात् कृइष्णात् समादातुं सम्यग् ग्रहीतुं । पराजये तस्मै दातुं । एतद्वयं कर्तुम् अनिच्छुभिस् ताभिः स कृइष्णः कलहायते कलहं करोति ॥६६॥

**रात्रौ च चक्र-मिथुनेन युतानि भृङ्गः  
फुल्लाम्बुजानि पिबतीति हरौ ब्रुवाणे ।  
दोः-स्वस्तिकेन रुरुधुर् हृदयं प्रियास् ता   
वासोऽञ्चलेन वदनं च विशङ्किता द्राक् ॥६७॥**

रात्रौ चक्रमिथुनेन चक्रवाक्-युगलेन युतानि नन्निकटे स्थितानि फुल्लाम्बुजानि भृइङ्गः पिवतीति हरौ व्रुवाणे सति । यद्यपि स्वतोर् वृइहतां पखिणां युग्मेन युतानि तथापि स्व चाञ्चल्येन तद् युगानि स्प्रिष्ट्वा तानि निःशङ्कं पिवतीति स्व-दृइष्टान्तर् अभूत् भ्रमरस्यावार्यं दर्शयति सति ताः प्रियाः श्री-गोप्य-विशङ्किताः सत्यो दोःस्वस्तिकेन दोर्भ्यां स्वस्तिक-वन्धनेन वाम-दक्षिण-पाणिभ्यां दक्षिण-वाम-स्कन्ध-ग्रहणेन हृइदयं वक्षः वासोऽञ्चलेन वदनं च द्राक् शीघ्रं रुरुधुं ॥६७॥

**निज-दृक्-विजित-शफर्या घट्टित-प्रसृता स्वयं हरिं चकिता ।  
यत् परिरेभे राधा-सख्यं मेने स तेनास्याः ॥६८॥**

निज-दृशा विजितया शफ्र्या लज्जया शृई-राधा-पदोर् मध्ये लयेन त्या घट्टिते स्पृष्टे प्रसृते जङ्घे यस्याः सा । अतश् चकिता सती राधा स्वयं यत् हरिं प्रिरेभे तेन हेतुना प्रि-रम्भेन स हरिस् तस्याः सख्यं मेने । प्रोष्ठी तु शफरी-द्वयो रित्यमरः । जङ्घातु प्रसृतेति च ॥६८॥

**कमलाकमलि-सखीनां कमलाकमलि च विसाविसि-प्रधनम् ।  
यद् अभूत् तत् पश्यत इह दूराच् चित्रं हरेर् मनो विजितम् ॥६९॥**

इह जल-विहारे सखीनां कमला-कमलि कमलं जलं तेन तेन प्रवृत्तं । पुनः कमला-कमलि कमलं पद्मं तेन तेन प्रवृत्तं । विसा-विसि विसं मृणालं तेन तेन प्रवृतं च प्रधनं युधं यद् अभुत् तद् दूरात् पश्यतो हरेर् मनो-बिजितं तभिः परास् तं कृतं बभुवेति शेषः । इदं चित्रं युधे ताभिस् तासां कापि जिता नासीत् दूरात् पश्यतो हरेर् मनो-विजितम् इति चित्रं चित्रत्वे हतुः ॥६९॥

**द्वित्राभिः पञ्चषाभिश् च सप्ताष्टाभिः सहाच्युतः ।  
व्यतनोन् मण्डली-भूय जल-मण्डुक-वाद्यकम् ॥७०॥**

अच्युतः । द्वित्राभिर् द्वाभ्यां त्रिभिश् च । पञ्चषाभिः पञ्चभिः षड्भिश् च । सप्ताष्टाभिः सप्तभिर् अष्टभिश् च ताभिः सह मण्डलीभूय जल-मण्डुक-वाद्यकं व्यतनोत् ॥७०॥

**निर्लेपतां कुच-युगानि निरञ्जनत्वं  
नेत्राणि मोक्षम् अगमन् रसनाः कचाश् च ।  
नीव्यश् च निर्गुण-दशां सह-हार-माल्या  
मग्नासु तद्-घन-रसे रमणीष्व् अमूषाम् ॥७१॥**

तद्-घन-रसे-तस्मिन् जले । मेघ-पुष्पं घन-रस मित्यमरः । तस्मिन् घने निविडे असे जले क्रीडायां वा । रसो गन्ध-रसे जले । शृङ्गारादौ विषे विर्ये तिक्तादौ द्रव-रागयो रिति मेदिनी । रनणिषु मग्नासु सतीषु । अमूषां रमणीनां कुच-युगानि । निर्लेपतां निर्लेपता निर्गतो लेपः कुं कुम-चन्दन् आदि-लेपनं येभ्यस् तेषां भावः निर्लेपता । निर्गतो लेपः प्रकृति-वन्धो येषां ब्रह्म-इकनिष्ठानां तेषां भावस् तां नेत्राणि निरञ्जनत्वं निर्गतम् अञ्जनं कज्ज्वलं येभ्यस् तेषां भावः । तदेव निरञ्जनत्वं निर्गतम् अञ्जनं उपाधिर् येषां मुक्तानां तेषां भावस् तं । रसनाः किङ्किण्यः कचाश् च मोक्षं मोक्षः स्रंसः । स एव मोक्षो मुक्तिस् तं । हारैर्ःर् मुक्ता-मणि-मालाभिः माल्यैः पुष्प-मालाभिश् च । माल्यं कुसुम-तत्-स्रजो रिति मेदिनी । सह वर्तमाना नीव्यश् च । निर्गुण-दशां न् इर्गता स्त्रोटिता गुणा ग्रथन-तन्त्वो यासां तासां दशा सैव निगुण-दशा निर्गता-गुणाः सत्व-रजस् तमासि येषां तेषां दशा तां । अगनन प्रापुः अगमन् इति क्रिया सर्वत्र योज्या । तासु, दद्रसे मग्नासु तदियानि तानि कुचादीनि निर्लेपतादि शुष्क-ज्ञान-निष्ठ-धर्मान् आपुरिति विरोधाभासः । किंवा । भक्तिं लब्धवतः सधोः किम् अन्यद् अवशिष्यते इत्यादुक्तेस् तानि ते मुक्तानां धर्माः स्व-कृतार्थाय स्वयं एवाश्रिता इत्युचितम् एव ॥७१॥

**आलेपनालङ्करणैर् अमूषाम्  
अनावृता वारि-विहार-धौता ।  
क्लिन्नाम्बरोद्यत्-सहजाङ्ग-शोभा  
लोभाय कृष्णस्य दृशोस् तदासीत् ॥७२॥**

आलेपनालङ्कार-नैरन् आवृता वारिबिहारेण धौता । क्लिन् नामार्द्रं सदङ्ग-लग्नम् अम्बरं यत्र सा । अमूषाम् उद्यन्ती सहजा अङ्ग-शोभा कृष्णस्य दृइषोर् लोभाय तदासीत् ॥७२॥

**तासां वक्षश् चन्दनैः श्वेत-तोया  
कृष्णा साम्यं गङ्गयासौ गतापि ।  
शौरेस् तत्-तत्-केलि-सौभाग्य-लाभात्  
ताभिः शश्वत् सुष्ठु सा ताम् अजैषीत् ॥७३॥**

असौ कृष्णा यमुना । तासां रमणीनां वक्षसां चन्दनैः श्वेतः तोयं जलं यस्यास् तथा-भुता सती गङ्गया साम्यं गतापि । शश्वत् पुनः पुनस् ताभिः श्री-गोपीभिः सह शौरेस् तत्-केलि-सौभाग्य-लाभात् । सा यमूना तां गङ्गां सुष्ठु अजैषीत् ॥७३॥

**इत्थं विधायाम्बु-विहार-नृत्यं  
कान्तः सकान्ताभिर् अवाप्त-तीरः ।  
सखी-कुलैर् मार्जित-केश-वर्ष्मा  
दधार प्रत्युद्गमनीय-वस्त्रम् ॥७४॥**

स कान्तः श्री-कृष्णः कान्टाभिः सह इत्थं वारि-बिहार-नृत्यं विधाय । अवाप्त तीरस् तीरङ्गतः सन् सखीकुलैर् मार्जितानि केषा वर्म च तथा-भूतः सन् परिधानोत्तीय-रूपं धौत-वस्त्र-द्वयं दधार ॥७४॥

**वृन्दा ताभिः समं कृष्णम् आनीय स्वर्ण-मण्डपम् ।  
तत्-पूर्व-कुट्टिमे पुष्पास्तरणे तं न्यवीविशत् ॥७५॥**

वृन्दा ताभिः श्री-गोपीभिः समं श्री-कृष्णम् आनीय तत् तस्य स्वर्ण-मण्डपस्य पूर्व-कुट्टिमे पुष्पासने न्यवी-बिशद् वासयामास ॥७५॥

**ततः सवृन्दोपनिनाय वृन्दा  
कल्पाग-वल्लि-फल-सम्पुटांस् तान् ।  
पूर्णान् विचित्राम्बर-भूषणानु-  
लेपाञ्जनैर् नागज-वर्णकैश् च ॥७६॥**

ततस् तदनन्तरं वृन्देन स्व-गणेन सह वर्तमाना बृन्दा तान् प्रसिधान् कल्पाग-वल्ली फल-सम्पुटान् कल्पा वाञ्च्छित-दाने यमर्थाश् च ते ऽगा वृइक्षास् ता वल्ल्यश् चेति तेषां फलन्येव सम्पुटास् तान् । उप कृष्णालिनां समीपं निनाय प्रापमामास । किम् भूतान् । विचित्रैर् मनोहरैर् अम्बर-भूषणानुलेपाञ्जनैः । नागजं सिन्दूरं वर्णकास् तिलकाद् यर्थं कस्तूर्यादयः श्री-कृष्णाङ्ग-भूषणार्थं गैरिकादयश् च तैश् च पूर्णान् ॥७६॥

**तत्-तन्-नामाङ्कितान् आली-ततिर् आदाय पेटिकान् ।  
कृष्णं राधां सखीश् चामूः पृथक् पृथग् अभूषयत् ॥७७॥**

आलीततिः सेवा-परा सखी-श्रेणी । तत् तन् नामाङ्कितान् तेषां कृष्णादीनां नामभिर् अङ्कितान् लिखितान् पेटकान् तत् तत्-फल-रूपान् आदाय अमुं कृष्णं राधां सखीर् ललितादीश् च पृथक् पृथग् अभूषयत् ॥७७॥

**हरिर् उज्ज्वल-रस-मूर्ती रति-परिणत-मूर्तयो हि राधाद्याः ।  
विधुर् अयम् अस्य कलास् ता एकात्मनोऽपि तत्-पृथग्-देहाः ॥७८॥**

हरिर् उज्ज्वल-रस-मुर्तिर् उज्ज्वल-रस एव मुर्तिर् यस्य सः । श्री-राधाद्या रति-परिणति-मुर्तयः रतेः परिणतिः परिपाक एव मुर्तयो यासां ताः । अयं श्री-कृष्णः विधुश् चन्द्रः । ताः श्री-राधादयः अस्य कलाः । तत् तस्मात् ते एकात्मनः । तथापि क्रीडार्थः पृथक् पृथग् देहादि येषां तथा-भूताः ॥७८॥

**मिथः-स्नेहाभ्यङ्ग-रम्यः सख्योद्वर्तन-सुप्रभाः ।  
तारुण्यामृत-सुस्नाता लावण्य-रसनोज्ज्वलाः ॥७९॥  
मिथः-सौभाग्य-तिलकाः सौन्दर्य-स्थासकाञ्चिताः ।  
अष्टाभिश् चित्रिताङ्ग्यश् च स्तम्भाद्यैर् भाव-वर्णकैः ॥८०॥  
किलकिञ्चित-विव्वोकाद्य्-उन्मादोत्सुकतादिभिः ।  
नाना-भावैर् अलङ्कारैः सुष्ठ्व्-अलङ्कृत-मूर्तयः ॥८१॥  
सुप्रियास् ताः प्रिया यद्यप्य् अन्तर् इत्थं विभूषिताः ।  
प्रियालिभिर् बहिर् अपि भूषिता भूषणैर् बभूः ॥८२॥**

एकात्मतां वर्णयतिः मिथ इति चतुर्भिः । ताः प्रियाः श्री-राधादयः प्रियेण श्री-कृष्णेन सहितः सत्यो मिथः पर्ष् परं स्नादादौ गात्र-केश-लेपनीयं तेन सुष्ठु प्रभा यासां ताः । तारुण्यम् एवामृतं तेन सु-स्नाताः । लवण्यम् एव वसनः तेनोज्ज्वलाः । तथा मिथं सौभाग्यम् एव तिलकं यसां ताः । सौन्दर्यम् एव स्थासकश् चार्चिक्यं तेनाञ्चिताः । अष्टाभिः स्तम्भादैर् भाव-रूप-वर्णकैश् चित्रिताङ्ग्यः । किल-किञ्चितादि नाना-भावालङ्कारैर् अलङ्कृता मुतयो यासां ताः । यद्यपीत्थम् अन्तर् विभूषितास् तथापि वहिर् अपि प्रियालिभिर् भूषणैर् भूषिताः स्त्यो बभुः शुशुभिरे ॥७९-८२॥

**अनङ्ग-गुटिकां सीधु-विलासं दुग्ध-लड्डुकम् ।  
आनीतं रूप-मञ्जर्या यद् यानि वृन्दया वनात् ॥८३॥  
फलानि रस-रूपाणि मधु-तुल्य-रसानि च ।  
तान्य् अत्त्वाचम्य ताभिः स विवेश केलि-मन्दिरम् ॥८४॥**

अथ तेषां भ्जनादिनापि तामेकात्मतां दर्शयति अनङ्गेति द्वाभ्यां । रूप-मञ्जर्या आनीतं यद् अङ्ग-गुटिकादिकं । वनाद् वृन्दया आनीतानि यानि फलानि । कथम्-भूतानि । रस-रूपाणि । अष्टि-वल्कलादि-हेयांश-वर्जितानि इत्य् अर्थः । पुनः । मधु-तुल्य-रसानि मधु-तुल्यो मिष्टः सौरभ्य-युक्तो मादकश् च रसो येषां तानि । तानि स श्री-कृष्णस् ताभिः सह अत्ता भूक्त्वा आचम्य केलि-मन्दिरं विवेश ॥८३-८४॥

**तस्मिन् मुक्त-चतुर्-द्वारि यमुनानिल-शीतले ।  
कोटि-सूर्यांशु-सद्-रत्न-चयांशु-परमोज्ज्वले ॥८५॥  
मनोज-केलि-निलयेऽगुरु-धूपाति-सौरभे ।  
विन्यस्त-रत्न-पर्यङ्के हंस-तुलिकयान्विते ॥८६॥  
सूक्ष्माम्बरावृतावृन्त-सत्-पुष्पास्तरणोपरि ।  
नानोपधान-चित्रास् ते कृष्णः सुष्वाप कान्तया ॥८७॥ **

<p style="text-align: right">
<strong>(सन्दानितकम्)</strong></p>

अथ केलि-मन्दिर-सौष्ठवं तत्र तयोः शयनं च वर्णयति तस्मिन् नित्यादि-त्रिभिः । तस्मिन् केलि-मन्दिरे कीदृशे । मुक्तानुद् घाटितानि चत्वरि द्वाराणि यत्र तत्र । पुनः यमुनाया अनिलेन शीतले । कोटि-सूर्यानां अंशव इवां-शवः किरणा येषां तेषां सद् रत्नाम् अंशुभिः प्र्मोज्ज्वले । मनोज-सम्बन्दि-केलीनां निलये निवासे । इति सार्थ-नामानि । पुनः अगुरूणां धूपेन गुरुनोत्तमेन धूपेन वा अति-सौरभे । ईदृशे तत्र मन्दिरे विन्यस्तो-मध्ये पातितो यो रत्न-पर्यङ्कस् तस्मिन् । कीदृशे । हंस-तुलिकया ऽन्विते ईदृशे तत्र पर्यङ्के सूक्ष्माम्बरेण् आवृतस्याच् छादितस्या-वृतानां सताम् उत्तमानां कोमल-सुगन्ध-सद्यः स्फुटितानां पुष्पाणाम् अस्तरणस्य शय्याया । उपरि कीदृशे तत्र । नानाविधैर् नाना-वर्नैः शिरः-कर-पादादि-योग्यैर् वृहन् मध्यम-लघु-भेद-युक्तैर् उपधानैश् चित्रोऽन्तः सीमा यत्र । तत्र श्री-कृष्णः कान्तया श्री-राधया स सुष्वप ॥८५-८७॥

**पर्यङ्क-पार्श्व-स्थित-खट्टिका-युगे  
सुखं निविष्टे ललिता-विशाखिके ।  
कृष्णास्य-ताम्बूल-सुचर्वितानने  
ताम्बूलम् आस्वादयतां निजेश्वरौ ॥८८॥**

पर्याङ्कस्य तस्य पार्श्वयोः स्थिते खट्टिका-युगे खट्ता-द्वये शीललिता-विशाखे सुखं निविष्टे सत्यौ निजेश्वरौ ताम्बुलम् आस्वादयतां अभोजयतां । कीदृशे । कृष्णास्य-ताम्बुल-सुचर्वितानेन । कृष्णस्यास्य-सम्बन्धि । अर्थात्तेनास्यान् मुखात् स्वास्ये दत्तं । इत्थं भूतं ताम्बुलम् आननयोर् ययोस् ते ॥८८॥

**श्री-रूप-रति-मञ्जर्यौ पाद-संवाहनं तयोः ।  
चक्रतुश् चापरा धन्या व्यजनैस् ताव् अवीजयन् ॥८९॥**

श्री-रूप-रति-मञ्जर्यौ तयोः श्री-राधा-कृष्णयोः पाद-सम्बाहनं चक्रतुः । अपरा स्ख्यो धन्यास् तौ व्यजनैर् अवीजयन् ॥८९॥

**क्षणं तौ परिचर्येत्थं निर्गताः केलि-मन्दिरात् ।  
सख्यस् ताः सुषुपुः स्वे स्वे कल्प-वृक्ष-लतालये ॥९०॥**

ताः सख्य इत्थं तौ क्षणं परिचर्य केलि-मन्दिरान् निर्गत्य स्वे स्वे कुञ्जे सुषुपूः ॥९०॥

**श्री-रूप-मञ्जरी-मुख्याः सेवा-पर-सखी-जनाः ।  
तल्-लीला-मन्दिर-बहिः-कुट्टिमे शिश्यिरे सुखम् ॥९१॥**

श्री-रूप-मञ्जर्यादयः सेवा-पराः सख्यस् तस्य लिला-मन्दिरस्य वहिः-कुट्टिमे सुखं शिश्यिरे ॥९१॥

**यत् पालितं तत-मुखैर् वर्धितं  
लीला-रसैर् मित्र-गणैर् निषेवितम् ।  
भक्तैः सदास्वादितम् एतद्-आलिभिः  
श्री-राधया कृष्ण-रसामृतं फलम् ॥९२॥**

एवं श्री-कृष्णस्य निशान्तादि-नक्तान्ताष्ट-काल-लीला-वर्णनं समाप्य तस्य दासादि-चतुर्विध-प्रिकरेषु मध्ये मधूर-परिकराणाम् एव सर्वतः सुखोत्कर्ष इति दर्शयति यदिति । यत् कृष्ण-रसामृत-फलं । रसः प्रेमा दास्य-सख्य-वात्सल्य् मधुर-रूपः स एवामृतम् इवामृतं यस्य स रसामृतः । कृष्ण एव रसामृतः कृष्ण-रसामृतः । सुकृतम् एव वन्धुः सुकृत-वन्धुर् इतिवद् अवधारण-पूर्व-पद-कर्मधारयः । एवं कृष्ण-रसामृतम् एव फलं । इदं तु पद-द्वयं क्वचिन् न समस्यते इति-सूत्रात् मुखं चन्द्रो विराजते इतिवद् असमस्त-तया कृष्ण-रसामृतं फलम् इति द्वित्वे स्त्रितं । अर्थात् श्री-कृष्ण-रूप-रसामृत-फलः । तत-मुखैः श्री-नन्द-यशोदादिभिः । लिला-र्सैः । प्रियानुकरणं लिला प्रियं प्रीति-पात्रम् अन्यु अनुलक्ष्य क्रियते यत् तत्-प्रियानुकरणं तदेव लिला । लिला-विलास-क्रिययो रिति नानार्थः । अतः कृयापि लीला सैएव रसस् तैर् वात्सल्य-रूपैः करणैः सदा पालितं । यत् तत् फलं मित्र-गणेः श्री-सुवल-मधु-मङ्गलादिभिः । लीला-रसैः सख्य-रूपैः करणैः सदा वर्धितं । यत् तत् फलं भक्तैर् दासैः श्री-रक्तक-पत्रकादिभिर् लिला रसैर् मधुर-रूपैः सदा आस्वादितं । तत् सम्भोग-सुखम् अनुभूतम् इत्यर्थः ॥९२॥

**कृष्णस्य वृन्दा-विपिनेऽत्र राधया  
लीला अनन्ता मधुराश् चकासति ।  
क्षणे क्षणे नूतन-नूतनाः शुभा  
दिङ्-मात्रम् एतन् मयका प्रदर्शितम् ॥९३॥**

मधुर-लीलानां आनन्त्यं दर्शयति कृष्णस्येति । अत्र वृन्दाबने श्री-राधया सह श्री-कृष्णस्य मधुर-लीला अनन्ताः सत्यश् चकासति राजन्ते । किम्भूताः । क्षणे क्षणे नूतनाद् अपि नूतना अत्य-पूर्वा इत्यर्थः । पुनः शुभाः । तासां दिङ्मात्रम् एवन् मया प्रदर्शितं ॥९३॥

**श्री-रूप-दर्शित-दिशा लिखिताष्टकाल्या  
श्री-राधिकेश-केलि-ततिर् मयेयम् ।  
सेवास्य योग्य-वपुषानिशम् अत्र चास्या  
रागाध्व-साधक-जनैर् मनसा विधेया ॥९४॥**

लीला-प्रदर्शन-हेतुम् आह श्री-रूपेति । इयमाष्ट-काल्या अष्टसु कालेषु जाता श्री-राधिकेश-कृत-केलिततिः श्री-राधिकाया ईशः श्री-कृष्णस् तेन श्री-राधिकया सहेशेन कृष्णेन वा । श्री-राधिका चईशः कृष्णश् च ताभ्यां वा कृता केलिततिः । श्री-रूप-गोस्वामिना दर्शिता दिशा यस्याः सेति केलि-तति-विशेषणं । अत्रेति केलितत्यां केलितति-मध्ये । श्री-वृन्दाबने वा । अस्य श्री-कृष्णस्य अस्याः श्री-राधायाश् च सेवा । रागाध्व-साधक-जनै-राग-मर्ग-साधक-भक्तैर् मनसा मनो-भावितेन योग्य-वपुषा श्री-गुर्वाज्ञा तत्सेवा-योग्य-सिध-वपुषा । किम्बा साधका वस्थायां मनस । एतद् भङ्गे तु तद् योग्य-वपुषा । अनिशं समयानुसारं । विधेया कार्या ॥९४॥

**पादारविन्द-भृङ्गेण श्री-रूप-रघुनाथयोः ।  
कृष्ण-दासेन गोविन्द-लीलामृतम् इदं चितम् ॥९५॥**

लीला-प्रदर्शन-हेतुम् आह श्री-रूपेति । इयमाष्ट-काल्या अष्टसु कालेषु जाता श्री-राधिकेश-कृत-केलिततिः श्री-राधिकाया ईशः श्री-कृष्णस् तेन श्री-राधिकया सहेशेन कृष्णेन वा । श्री-राधिका चईशः कृष्णश् च ताभ्यां वा कृता केलिततिः । श्री-रूप-गोस्वामिना दर्शिता दिशा यस्याः सेति केलि-तति-विशेषणं । अत्रेति केलितत्यां केलितति-मध्ये । श्री-वृन्दाबने वा । अस्य श्री-कृष्णस्य अस्याः श्री-राधायाश् च सेवा । रागाध्व-साधक-जनै-राग-मर्ग-साधक-भक्तैर् मनसा मनो-भावितेन योग्य-वपुषा श्री-गुर्वाज्ञा तत्सेवा-योग्य-सिध-वपुषा । किम्बा साधका वस्थायां मनस । एतद् भङ्गे तु तद् योग्य-वपुषा । अनिशं समयानुसारं । विधेया कार्या ॥९४॥

**यैर् एतत् परिपीयते हृदि लसत्-तृष्णातिरेकान् मुहुर्  
ब्रह्माद्यैर् अपि दुर्गमं व्रज-विधोर् लीलामृतं राधया ।  
वृन्दारण्य-विलासिनी-कुमुदिनी-वृन्दस्य बन्धुर् व्रजे  
कारुण्याद् अचिरेण वाञ्छिततमं तेषां तनोतु स्वयम् ॥९६॥**

एतद् ग्रन्था स्वाद माहात्म्यं दर्शयति । यैरिति । श्री-राधया स व्रज-विधोः श्री-कृष्ण-लीलैवामृतमेतत् । यैर् भक्तैर् हृदि लसन्त्यास् तृष्णाया अतिरेकाद् अतिशयाद् धेतोस् तस्या अतिरेकं कृत्वा वा प्रि-पीयते । अत्याग्रहेण श्रूयते पठ्यते वा । इदं कीदृशं ? ब्रह्मादैर् अपि दुर्गमं अगोचरं, वृन्दारण्य-विलासिन्यः श्री-राधाद्या व्रजसुन्दर्यस् ता एव कुमुदियस् तासां वृन्दस्य वन्धुः श्री-कृष्ण-चन्द्रस् तेषां वाञ्छित-तमं अतिशयेन वाञ्छितं । भावे क्तः । वाञ्चितम् मिति लक्षणोक्तं वाञ्छितार्हं वस्तु श्री-राधया सह स्व-चरणार-विन्द-प्रेम-सेवालभनं । ब्र्ह्मादैर् अपि दुर्गमम् इति वाञ्छितस्य विशेषणं वा किम्बा कर्मणि क्तः । वाञ्चितम् इति विषेष्य-वोधक-विषेषणं । अयम् उदयति मुय्द्रा-भञ्जनः पद्मिनीना मितिवत् । एतद् विशेषण वोधितं विशेष्यं तल्लभनं ब्रह्मदैर् अपि दुर्गमं इति विशेषण-वद् उक्तं वा विषेष्यं तल्लभनं । विशेष्यस्य विशेषणवद् उक्तिर् यथा श्री-गीत-गोविन्दे । मीलद् दृष्टिमिलत्-कपोल-पुलकं सीत्कार्-धारा-वशाद् अव्यक्ता-कुआ-केलि-काकु-विल-सद् दन्तांशुधौताधरः । श्यामोत् तुङ्ग-पयोधरो-परि-परिष्वङ्गी कुरङ्गी-दृशो हर्षोत्कर्ष-विमुक्ति-निःसहतनोर् धन्यो धयत्याननम् इतात्र धन्य इति-विशेषण तनोतु विस्तारयतु । श्री-चरणार-विन्द-सेवां सन्ततं प्रापयत्वि त्यर्थः ॥९६॥

श्री-गोविन्द-लीलामृते श्री-राधा-कृष्णयोः रजन्यां ये विलासस् तैर् वलितस् त्रयो-विंशः सर्गः पूर्णो ऽभूद् इति शेषः ॥९७॥

**श्री-मद्-गोविन्द-लीलामृत-वलित-सदर्थालितः कांश्चिद् अर्थां  
ष्टिका यत्नाद् यथा-दृग् व्यरचि किल मया श्रील-वृन्दाबने अस्मिन् ।  
एतां शाकार् कखाब्धि-क्षितिशरदि सहः-पूर्णिमेन्द्व् अह्नि पूर्णां  
नाम्ना वृन्दाबनेन प्रचुरतरम् उदः साधवः शीलयन्तु ॥९७॥**

इति श्री-सदानन्द-विधायिन्यां त्रयोविंश-सर्गार्थः ।

समप्तेयं श्री-वृन्दाबन-चक्र-वर्ति-विरचिता सन्दानन्द-विधायिनी नाम टीका ॥

श्रील-कृष्ण-दास कविराज् गोस्वामी विरचित श्री-गोविन्द-लीलामृत महाकाव्य समप्त ।

**श्री-चैतन्य-पदारविन्द-मधुप-श्री-रूप-सेवा-फले  
दिष्टे श्री-रघुनाथ-दास-कृतिना श्री-जीव-सङ्गोद्गते ।  
काव्ये श्री-रघुनाथ-भट्ट-विरजे गोविन्द-लीलामृते  
सर्गोऽयं रजनी विलास वलितः पूर्णस् त्रयोविंशकः ॥**

॥२३॥

…

इति श्री-कृष्ण-दास-कविराज-गोस्वामि-

विरचितं श्री-गोविन्द-लीलामृतं

महा-काव्यं समाप्तम्

**…**

[^१]:
     गम्भीरोऽतिस्थिर-मतिर् अतिव्रीडितो निर्विकारी
     यः कृष्णस् ते सुबल सवयाः साम्प्रतं पश्य सोऽयम् ।
     श्री-राधायाः सम-सवयसः श्री-मुखालोक-जातैर्
     भावैर् लोलः स्मर-विवश-धीः सम्भ्रमाद् बम्भ्रमीति ॥१७॥ इति पाठान्तरम्।

[^२]:
     दौर्जन्य-वृन्दानि इति पाठः।

[^३]:
     तिष्ठन्ति विज्ञैर् इह गीयमानाः

[^४]:
     एते दुःशील-वनिता मुरली-ध्वनयोऽरतिम् इति श्लिष्ट-पाठः।