+++
title = "१३"

+++
त्रयोदशः सर्गः

मधु-पान-लीलानुमोदनो नाम

**अथ पुनर् अपि भ्राम्यन्वृन्दावनं वनजेक्षणः  
क्षणपरवशो हेमन्तेष्टं प्रदेशमुपव्रजन् ।  
तरुगणघनछायाच्छन्नां श्रिताम् अपि तां जहौ  
सरणिमथ सा मम्लौ मन्ये तदीय-वियोगतः ॥१॥**

अथानन्तरं वनजेक्षणः कृष्ण उत्सव-परवशः सन् तथा हेमन्तेष्टं वृन्दावनस्य भाग-विशेषम् उपव्रजन् सन् तरु-गण-घन-छायाच्छन्नां सरणिं पूर्वं ग्रीष्म-भयात् आश्रिताम् अपि अधुना शीतल-भयात् जहौ । सा सरणिः श्री-कृष्ण-वियोगेन मम्लौ इति अहं मन्ये । म्लानिज्ज्ञान्स्तु मनुष्य्णां गमनागमनाBआद् उत्पन्नेन तृणादिना ज्ञेयम् ॥१॥

**निज-निज-वपुः सङ्कोच्याशु प्रसार्य वराम्बराण्य्  
अलघु-जघना रोमाञ्चाढ्य-मुखोदित-शीत्क्रियाः ।  
गतिम् अपि जहुर् जाड्याक्रान्ताः सुसंहत-जानवः  
स ऋतुर् अभवत् तासां सद्यो हरेर् इव सङ्गमः ॥२॥**

स ऋतुर्हेमन्तः । त्क़् Ṛद्Ī सद्यः ।ज़्क्w SGअम इवाBः । ।ज़्केन SGअमसाड्ःय्फ़् आह—अलघुजघनाः, ताः KBआः ? निजनिजवपुः सङ्कोच्य शीतलभयात् वस्त्राणि प्रसार्य च मुखोदितशीत्क्रियाः । जाड्याक्रान्ताः शीताक्रान्तास्ता गतिम् अपि जहुः । SGअमपक्षे AḤअजाड्यात् । पुनश् च शीतात् सुसंहते एकत्रीKए द्वे जानुनी याभिः । एवं कृष्णSGE ।आ त्w लाम्पट्यभयात् जानुनोरेकत्रीKण्फ़् बोध्यम् ॥२॥

**इति सखि तुषारांशोरंशो निशाऽतिसमेधते  
ह्रसति दिवसो भागो भागोपतेर् अपि ताम्यति ।  
तनुर् अपि धृतोत्कम्पशम्पासमाप्य तनूद्धृता  
हिममहिमभिः कान्ते कां ते गमिष्यते वा दशाम् ॥३॥**

श्रीकृष्णः राधाम् आह—इह तुषारांशोश्चन्द्रस्य अंशो भागः निशा अनिशं वर्धते । गोपतेः सुर्यस्य भागो दोवसः ह्रसति, अत एव तस्य भा किरणं ताम्यति । हे कान्ते ! विद्युत्समा ते तव तनुर् अपि अधुन इव धृतोत्कम्पा एवं अतनूद्धुता अत्यन्तम्लाना । पक्षे अतनूः कन्दर्पस्तेन उद्धुता । पश्चात् हिममहिमभिर्हिमातिशयैः कां दशां गमिष्यति ॥३॥

**तदिह मम हृद्वेश्मन्यस्मिंस्त्वदुत्कलिकालिभिस्  
तदुचितनिवासार्थं कोष्णीकृते निभृतेक्षणम् ।  
प्रविश सहसा जड्यं दूरे विहाय विहारिणीत्य्  
अतिजवभुज-द्वन्द्वेनैनां चकर्ष स हर्षदः ॥४॥**

तत् तस्मात् त्वदुत्कलिकालिभिः त्वद्विषयोकोउकाण्ठाश्रेणिभिः । पक्षे उत्कण्ठा-रूपसखीभिः कोष्णीक्र्ते मम हृद्वेश्मनि जाड्यं दूरे बिहाय सहसा प्रविश । हे हारिणि ! मनोहारिणि ! इति उक्त्वा स हर्षदः श्रीकृष्णः अतिजवभुज-द्वन्द्वेन एनां राधां चकर्ष ॥४॥ \

**नहि नहि नहीत्युक्तेनापि प्रियेण दृढं बलाद्  
उरसि रसिका सा बाहुभ्यां न्यबध्यत वल्लभा ।  
शिथिल रसनाबन्धाद्बन्धोस्तदुरु विमर्दिताद्  
अपतदवनौ वंशी रोषादिवादर लाघवत् ॥५॥**

राधया नहि नहीत्युक्तेनापि प्रियेण कृष्णेन वक्षःस्थले बाहुभ्यां असौ रसिक वल्लभा न्यवध्वत । वक्षःस्थले धारणसमये तस्या राधाया उरुदेशविमर्दितात् वन्धोः श्रीकृष्णस्य शिथिलितरसनावन्धात् वंशी अवनौ रोषादिव पपात । रोषे कारणम् आह—अदरलाघवादूरुदेशाघात-रूपलाघवात् तद्-रूपानल्पां लघुतां प्राप्य । पक्षे स्वनिष्ठातिलाघवेन ॥५॥

**त्वमसि कठिने शीता गीताश्रयाप्युरु दोषभूस्  
तदुचित फलं विश्वोद्वेजिन्यवाप्नुहि साम्प्रतम् ।  
इति ललितया स वेण्यग्रे निबध्य निजुह्नुवे  
स्मर मधु मदात्तां तत् स्वामी चिरादपि नास्मरत् ॥६॥**

मुरलीं हस्ते आदाय लिलिता आह—हे कठिने ! काष्ठजातित्वां शीतकाले त्वं शीता असि न तु कादापि उष्णा । एतएव मधुरगानाश्रयापि उरुदोषभूः । हे विश्वोद्वेजिनि ! त्वं तदुचितफलं साम्प्रतं अवाप्नुहि । इत्युक्त्वा ललितया सा निजुह्न्वे अपह्नतां चकार । तां मुरलीं श्रीकृष्णः स्मरमधुमदात् न अस्मरत् ॥६॥

**समयविदतैथाभ्यः सार्द्धं प्रियेण विहारिणा  
सरसमटवीपाली पाली प्रमोद धुराधरा ।  
अरुण कपिश श्यामन्श्लक्ष्णान्सुवर्न रसाञ्जितान्  
लघु लघु लघुन्नीशाराणां चयान्समुपाहरत् ॥७॥**

अथ समयवित् अटवीपाली वनदेवी तासां पाली श्रेणी लघुन्रेजाइ इति प्रसिद्धानां निराशाराणां चयान्प्रियेण हरिणा सार्धं ताभ्यः राधादिभ्यः सरसं लघु लघु च तत्या स्यात् तथा समुपाहरत् । कथम्भूतान्श्लक्ष्नान्कोमलान् । नीशारः स्यात् प्रावरणे हिमानिलनिवारणे इत्य् अमरः । कथम्भूता प्रमोदातिशयं दधातीति सा ॥७॥

**कुरुबकघटा झिण्टीश्रेणि कुरुण्टकमण्डलैर्   
हृदतनुतनूनां ते कान्ते यतो दधिरे रुचः ।  
तददरमदामोदैर् एषां सदेह विराजिनां  
नव सुमनसां माला मा लालसत्यधिकं न किम् ॥८॥**

श्रीकृष्णः राधिकामाह—कुरुवकस्य रक्तपियावासा इति ख्यातस्य घटा । झिण्टिश्रेणी श्यामपियावासा श्रेणी । कुरुण्टकः पीतपियावासा । हे कन्त ! एतैः कर्तृभिः ते तव हृदयकन्दर्पतनूनां रुचः यद्यस्माद्दधिरे । हृदयस्यानुरागित्वेन रक्तत्वम् । कन्दर्पस्य शृङ्गारात्मकत्वेन श्यामत्वम् । तत् तस्मात् अनल्पप्रमोदैः सदा इह वृन्दावने विराजिनां एषां नवपुष्पानां माला मा मां किमधिकं न लालयति ? स्पृहां—कारयति । लल ईप्सायां धातुः ॥८॥

**कलय महिले नारङ्गाख्या लता तव सन्निधाव्  
अपि निज फल-द्वन्द्वं नैवावृणोत्यतिगर्विनि ।  
स्व कुच सुषमां कञ्चुक्यास्त्वं दरापि कराग्रतः  
प्रकटयसि चेदेषा गर्हाम्बुनिधौ निमज्जति ॥९॥**

हे महिले ! राधे ! कलय पश्य । नागरङ्गाख्या लता तव सन्निधावपि निजफल-द्वन्द्वं नैवावृणोति । यतोऽतिगर्विणी । अतो यदि त्वं स्वकुचसुषमां कञ्चुक्याः सकाशात् कराग्रेण प्रकटयसि तदा एषा निन्दाम्बुनिधौ निमज्जति ॥९॥

**इति निज गिरा राधारालेक्षण स्मित बिन्दुभिः  
स्नपित दृग् अतो वन्यामन्या विवेश स केशवः ।  
शिशिर सुखदां यामासन्ना व्रजाखिल पद्मिनी  
रविरतरविद्योतोऽधिनोदभिपद्य ताः ॥१०॥**

इति निजगिरा राधाया यत् अरालेक्षणं कुटिलेक्षणं स्मितविन्दुश् च तैः स्नपितदृक् श्रीकृष्णः अतो वनभागात् अन्यां शिशिरसुखदां वन्यां वनसमूहं विवेश । यां शिशिरसुखदामासन्नाः प्राप्तास्ता व्रजाखिलपद्मिनीः अविरतरविद्योतः सूर्यकिरणः द्योतः स्वर्गात् अभिपद्य अधिनोत् असुखयत् ॥१०॥

**शिशिर पृतनाधावद्दुर्गा पितुर्वर भूभृतो  
रवि परिभवायासौ विभ्यत् सुतस्य दिशं गतः अथ ।  
धृत बलो युद्धायायात्युदङ्मुख एष यत् तद्  
इयमधुना स्वविक्रन्तेश्चयं चिनुतेतमाम् ॥११॥**

सूर्यस्य द्क्षिणायने एवं माघादौ उत्तरदिशि गमने च कारणं कृष्णो वर्णयति— दुर्गापितुर्वरभूभृतो हिमालयस्य शिशिर-रूपपृतना सेना सूर्यस्य पराभवाय अधात् । दुर्गापितुरिति दुर्गायाः स्वकन्याया वचनादिवेत्युत्प्रेक्षा व्यङ्ग्या । तस्या विन्ध्यवासिनीत्वाद्विन्ध्यरविप्रतिपक्षत्वात् विन्ध्यस्य प्रीत्यर्थमेम तयापि स्वपिता, तत्पराभवे नियुक्त इति काव्यलिङ्गानुमाने पुनर्व्यङ्गे । असौ सूर्यः विभ्यत् सन्साहाय्यार्थं सुतस्य यमस्य दक्षिणदिशं गतः । अथ धृतवल एष सूयः माघादौ युद्धाय उत्तराभिमुखो यद्यस्मादायाति तत् तस्मात् इयं शिशिर-रूपपृतना स्वविक्रान्तेश्चयं समूहं चिनुते एकत्रीकरोतीत्यर्थः । एतेन माघे शिशिराधिक्ये कारणम् अपि वर्णितम् ॥११॥

**इति कुतुकतो निर्वन्याग्रे चलऌ ललनासखः  
स खलु परमानन्दं कुन्दैर् अवाप विलोकतैः ।  
व्यचिनुत यदा तानि प्रेष्ठा प्रसाधनकृत् तदा  
दर करवृतं सास्यं चक्रे प्रकूणित नासिकम् ॥१२॥**

स कृष्णः विलोकितैः कुन्दैः परमानन्दमवाप प्र्ष्ठाया राधायाः प्रसाधनकृत् कृष्णः यदा तानि कुसुमानि व्यचिनुत तदा कुन्दवल्लीं परिहसितुं करेण ईडदावृतं मुखं घृणया कूणितनासिकं चक्रे ॥१२॥

**किम् अपि दधती वक्त्रं राधे ह्रिया स्मित मिश्रया  
वृतम् अपि घृणाव्यन्जि स्वालीदृशेक्षयंसेऽद्य माम् ।  
इति गिरिभृत पृष्ठाप्याह स्वयं सहसा न सा  
यदि सपदि तं कौन्द्यग्रेऽपि स्फुटं ललिताभ्यधात् ॥१३॥**

हे राधे ! त्वं स्मितमिश्रया ह्रियावृतम् अपि घृणाव्यञ्जितमुखं करेणापि दधती आच्छादयन्ती सती किं मां स्वालीः अद्य दृशा ईक्षयसे इति कृष्णएन पृष्टापि सा राधा यदि सहसा स्वयं न आह तदिव सपदि तत्क्षणे ललिता कुन्दवल्ल्यग्रे स्फुटमभ्यधात् ॥१३॥

**त्रिभुवन जनैः पुण्यश्लोको महानिति कीर्तसे  
स्पृशसि च धृतोत्कण्ठः कौन्दीं लतामिह पुष्पिणी  
इयम् अपि चिरायेष्ट नेष्टे त्वयीश निवारणे  
यदति मृदुल क्लान्ता हन्तातनूग्र शिलिमुखैः ॥१४॥**

पाक्षे पुषिणीं रजस्वलाम् । इयम् अपि कुन्दवल्ली चिराय इष्टे त्वयि विषये निवारणाय न इष्टे न समर्था । यद्यस्मादतनोः कन्दर्पस्य उग्रशिलीमुखैर् वाणैः कान्ता अति मृदुला च ॥१४॥

**जगति ललिते शुद्धाः सन्ति क्व वा नु भवादृशः  
स्व कुलकलितं धर्म मर्मव्यथामिव या जहुः ।  
न निज समतां ताः प्राप्स्यन्ति क्व चाप्यतिमार्गण  
श्रममिह तदुदभिज्जेष्वेवं वृथा बत कुर्वते ॥१५॥**

कुन्दवल्ली आह—या भवादृशः स्वकुलधृतं धर्मं मर्मव्यथामिव जहुः । ता तवद्विधा निजसमतां कुत्रापि न प्राप्स्यन्ति । अत एव उद्भिज्जेषु लतादिषु अतिमार्गणश्रमं वृथा कुर्वते ॥१५॥

**इति निगदित कौन्द्याः सर्वाः अजीहसदुच्चकैर्   
अहह किमियं स्वं नः शङ्कास्यदि कुरुतेतमाम् ।  
यदिह ललना स्वेषैवैका प्रकुप्यति निर्भरं  
तदमल धियः सभ्या अभ्यूहयन्त्यपि कारणम् ॥१६॥**

इति कौन्द्या निगदितं सर्वाः सखी अजीहसत् हासयामास । राधिकाह—नोऽस्माकं मध्ये इयं कुन्दवल्ली स्वम् एव शङ्कास्पदी कुरुते अस्माभिस्तु लता एव उक्ता । यद्यस्मादिह ललनासु मध्ये एका कुन्दवल्ली निर्भरं कुप्यति । तत् तस्मात् अमलधियः सभ्याः अस्य कारणमभ्यूहयन्ति ॥१६॥

**इति पुरु परिहासा नासामुदारमुदावहान  
परिकलितान्श्रुत्वा श्रुत्याकन्वय्य चलन पुरः ।  
अलभत रसासारैः सौर रसालशिखाङ्कुर  
श्रुत मधुकणैः क्लिन्नाः स्विन्ना इवाति मुदावनीः ॥१७॥**

आसां राधादीनामिति उरुपरीहासान्श्रुत्या श्रवणेन पक्षे वेदे नापरिकलितान्कृष्णः श्रुत्या श्रवणेनाकलय्य पुरोऽग्रे चलन्सन्वसन्तसंयुक्ता अवणीः भूमिः अलभता परीहासान्कथम्भूतानुदारानन्दबहान् । अवनीः कथम्भूताः आम्रवृक्षस्य शिखायामग्रभागे स्थितात् अङ्कुरात् स्रवन्मधुकणैः करणैः क्लिन्नाः अत एव स्विन्ना एव । कथम्भूतैः कणैः रसानामासारैः धारासम्पातस्व-रूपैः अत एव सारैः श्रेष्ठैः ॥१७॥

**विटपि गृहिणो वल्लिकान्तावली वलितशिषः शुभ  
मधु दिनेषूच्चैः पर्वोत्सवं कलयन्त्यमी ।  
परभृत मुखैर् आजीवार्थं द्विजैः प्रतिवासरं  
मधुर नुतिभिर्येषां बाट्यं सहर्समटाट्यते ॥१८॥**

श्रीकृष्ण आह—अत्र स्थले विटपिनो वृक्षा एव गृहिणो गृहस्थाः वल्ली-रूपकान्ताश्रेण्या वलिताः सम्पन्ना आशिषः कामना येषां गृहस्थानां तथा-भूताः । एवम अमी वृक्ष-रूपगृहस्थाः श्भवसन्तदिनेषु उच्चैः पर्वणि पौर्णमास्यादौ उत्सवं कुर्वन्ति । गृहस्थाः खलु पर्वणि श्राद्धाद्युत्सवं कुर्वन्त्योवेति भावः । पक्षे पर्वाणां ग्रन्थीनां उत्कृष्टं सवं प्रसवं कुर्वन्ति । ग्रन्थिर्ना पर्वपरुषो इत्य् अमरः । वृक्षा हि वसन्ते ग्रन्थ्यङ्कुरादिप्रसवं कुर्वन्ति । परैर् एव भृतं मुखं येषां एवं-भूतैर् द्विजैः सदा परगृहभक्षणपरायणैः । येषां गृहस्थानां वाट्यां प्रतिदिनं आरीवार्थं सहर्षं अटाट्यते । पक्षे परभृतैः कोकिलैर् द्विजैः पक्षिभीः ॥१८॥

**अजनि मदनो राज मन्त्री मधुर्मलयानिलो  
निखिल विजयि सेनानीन्द्रश्चरा भ्रमरा इह ।  
पिक परिषदः प्रापु दण्डेऽधिकार मदक्षिणा  
व्रजकुलभुवो दण्ड्याकाराः कृता गिरि गह्वरा ॥१९॥**

इह भूमौ कन्दर्प एव राजा अजनि । मन्त्री वसन्तः । मलयानिल एव निखिलविजयी सेनानीन्द्रः । भ्रमरा एव चराः । कोकिलपरिषद एव दण्डेऽधिकारं प्रापुः । अदक्षिना वामा व्रजसुन्दर्य एव दण्डाः । गिरिगह्वराः काराः कृताः ॥१९॥

**कलय पुरतः कान्ते गोवर्धनोऽखिल भूभृतां  
नृपतिरभवच् छक्रं शत्रुं चिरस्य निरस्य किम् ।  
निज निज रुचातत्या मेर्वादिभिः करभूतया  
यदयमधुनापा सञ्चक्रे विनिह्नुत विग्रहैः ॥२०॥**

हे कान्ते ! अग्रे कलय । गोवर्धनः किमखिलपर्वतानां शक्रं शक्रं चिरस्य चिरकालं निरस्य अखिलभूभृतां राजा अभवत् । चिरस्य चिरात् चिरेणेत्यादि सविभक्त्यन्तं पदमव्ययमिति बोध्यम् । यद्यस्मात् सुमेरुप्रभृतिभिः करस्व-रूपयाफ़् निजकान्तीनां श्रेण्या अयं गोवर्धनः अधुना उपासां चक्रे । कथम्भूतैः निह्नुता विग्रहा देहा अथवा स्पर्धया युद्धानि यैः महाराजाग्रे क्षुद्राणां राज्ज्ञां निजबृहद्वपुः प्राकट्यानौचित्यात् ॥२०॥

**क्वचन कनक प्रस्थात् स्वस्था प्रसर्पति जाह्नवी  
क्वचिदिह गुहा विद्योतन्ते हिमैर् विहितालयाः ।  
क्वचन शिखरैर् वीथीं रोद्धुं रवेरभिलाषते  
क्वचन रजत ग्रावैः सिंहासनान्यपि भान्ति नौ ॥२१॥**

सर्वेषां परवतानां करदानम् एवाह—क्वचन गोवर्धनस्य कनकप्रस्थात् सुवर्णसानुस्थानात् सुमेरुशोभा-रूपजाह्नवी प्रसर्पति । कथम्भूता स्वस्मिन्सुमरौ स्थिता । पक्षे स्वर्ण-दी । क्वचिदिह गोवर्धने हिमालयचिह्न-रूपैर् हिमैर् बिहितस्थाना गुहा विद्योतन्ते क्वचन गोवर्धनस्य शिखरै अवेर्वीथीं रोद्धुमभिलष्यते । अत्र सुऋयमार्गरोधो विन्ध्यपर्वतचिह्नम् । क्वचन हे राधे ! नौ आवयोः रजपप्रस्तरैः सिंहासनानि भान्ति । इदं कैलसचिह्नम् ॥२१॥

**इह सखि परा रासस्थल्यन्तिके परिचीयताम्  
अनुरजति य युष्मत् केलि विलास कलैक भूः ।  
क्षणमिह मणिवेद्यां विश्रम्यतां तदिति ब्रुवन्  
हरिरुपविवेशाथानिन्ये मधूनि वनाधिपा ॥२२॥**

हे सखि ! रासौलीतिख्याता परा रासस्थली अन्तिके परिचीयताम् । तत् तस्मात् क्षणं विश्रम्यताम् ॥२२॥
> 

**रजत चषक न्यस्ते शस्ते मधुन्यधुतानना  
निहित दृग् इदं कीदृक् स्यादित्युपात्तमिषा तृषा ।  
प्रिय मुखसुधां साध्वीं स्वाद्वीं ततोऽपि मृशन्त्यमूम्  
अधयदधिकं राधावाधामिह प्रतिबिम्बिताम् ॥२३॥**

शस्ते प्रशते मधुनि निहितदृक् राधा कृष्णस्य मुखप्रतिबिम्बदर्शनार्थमधुतानना । तृषा तृष्णया प्रियमुखसुधां ततोऽपि मधुतोऽपि स्वाद्वीं मृशन्ती सा अमूं प्रतिबिम्बितां मुखसुधामधिकमधयत् । कथम्भूतां अवाधामिति सम्पूर्णलोचनाभ्यां द्रष्टुं शक्यत्वात् ॥२३॥

**व्रजकुलभुवामुत्कण्ठाग्नि ज्वलन्मनसां विधे  
ह्रियमिह सृजन्नोऽभूः शापास्पदं कतिशो न किम् ।  
यदिदमसृजो माध्वीकं तच् चिराय निरागसस्  
तव नुतिशतं कुर्वे धन्येत्युवाच हृदैव सा ॥२४॥**

हे विधे ! उत्कण्ठाग्निज्वलन्मनसां व्रजकुलभुवां नोऽस्माकं ह्रियं सृजन्सन्कतिशः शापास्पदं किं न अभूः । अधुना तु यद्यस्मात् त्वमिदं मधु असृजः तत् तस्मान्निरपराधस्य तवाहं स्तुतिशतं कुर्वे इति सा राधा मनसैवोवाच ॥२४॥

**सखि यदधुनैवास्याब्जं मे बलात् पिबसि स्फुटं  
मधु पुनरिदं पित्वा किं वा न वेद्मि करिष्यसे ।  
इति निगदति कृष्णेनैतां विधाय पराङ्मुखीं  
मधु मधुरिमैवासौ तत् कालिकः किमपास्यत ॥२५॥**

स्वमुखप्रतिबिम्बे राधाया मुखप्रतिबिम्बं दृष्ट्वा श्रीकृष्ण आह—पुनरिदं मधु पीत्वा त्वं किं करिष्यसे इति निगदता कृष्णेन एतां राधां पराङ्मुखीं विधाय मधुनि द्वयोर्मुखप्रतिबिम्ब-रूपोऽसौ तात्कालिको मधुरिमा अवैदग्ध्येन किमपास्यत किम्दूरीकृतः ॥२५॥

**पिब पिब पिबेत्योष्टस्याधो दधार ससारघं  
चषकमसकृत् कृष्णो राधोच्छलद्भ्रुवलत् स्मितम् ।  
नहि नहि नहीत्यास्याम्भोजं तिरोऽञ्चयति स्म सा  
तदपि स चलापाङ्गो रङ्गी बलात् समपाययत् ॥२६॥**

ससारघं मधुसहितं चषकम् । सा राधा उच्छलद्भ्रु एवं वलत्स्मितं यथास्यात्तथा मुखाम्भोजं तिरोऽञ्चयति स्म । रङ्गी अयं चलापाङ्गः कृष्णः ॥२६॥

**तदनुललिताद्यालीवृन्दे तथैव निपायिते  
दधति नयनारुण्यं बाढं प्रमाद्यति माद्यति ।  
द्यति निज ह्रियामोजोऽन्योन्यं पुनश् च निपाययत्य्  
अति मधु मदोद्भ्रान्ता कान्ताप्यघूर्णत कीर्णधीः ॥२७॥**

प्रमाद्यति वस्त्रादौ असावधाना भवति माद्यति मत्ता भवति । निजह्रियाम्मोजःद्यति खण्डयति । पुनश् च परस्परं मधु पाययति कान्ता राधा मधुमदोद्भ्रान्ता अत एव कीर्णधीः विक्षिप्तधीः सती अघूर्णत ॥२७॥

**पपतति सुसूसूर्यो भूभूर्घूघूर्णति द्रुद्रुमो  
ननटति ततत्रस्ता अस्मान्ररक्ष पिपिप्रिय ।  
इति युगपदेवास्य स्कन्धे भुजे हृदि पृषतोऽप्य्  
अलघु ललघुर्निः सम्व्याना विकीर्ण कचाः स्त्रियः ॥२८॥**

हे प्रिय ! अस्मान्रक्ष । इति युगपदेव अस्य कृष्णस्य पृष्ठादौ अलघु यथास्यात्तथा ललगुः ॥२८॥

**स च रसनिधिः प्रत्यङ्गं तत् कुचैर् अभिपीडितः  
स्व निविड भुजपीडं श्लिष्यन्बलादभिचुम्बितः ।  
चपल मधुर ग्रीवाभङ्गं चुचुम्ब चतुर्दिशं  
पिहित वदना दास्यो हास्योदयं कति रुन्धताम् ॥२९॥**

प्रत्यङ्गं तासां कुचैर् अभिपीडितः अथ च स्वनिविडभुजापीडं यथास्यात्तथा आश्लिष्यन्कृष्णः वलात् व्रजसुन्दरीभिरभिचुम्बितः सन्चपलमधुरग्रीवाभङ्गं यथास्यात्तथा चतुर्दिशं ताः व्रजसुन्दरीः चुचुम्ब ॥२९॥

**अयि चलदृशः स्व स्वामिन्यः किमद्य विशिक्षिताः  
युगपदिह मामेकं सर्वाः इम विजिगीषवः ।  
यदहह बलात् कुर्वन्त्येषो महाननयोऽथवा  
नहि भवथ पार्ष्णिग्राहा किं न दिष्टमलघ्विदम् ॥३०॥**

अयि चपलदृशः ! किङ्कर्यः ! इमा विजिगीषवः मां वलात्कुर्वन्ति । एषोऽधिकोऽनयनः । अथवा यत् यस्मात् यूयं पार्ष्णिग्राहाः सहाया नहि भवथ इदं मम अलघुदिष्टं महद्भाग्यं किं न ? अपि तु महद्भाग्यम् एव ॥३०॥

**अथ मधुमती तं गत्वाऽजीग्रहन्मधुसभृतं  
चषकमसकृत् सोऽप्यादाय स्व कुब्जित पाणिना ।  
स्वमधरममूर्मध्ये मध्ये विदंश तयार्पयन्  
पिपिब पिपिबेत्येतद्भाषानुकारमपाययत् ॥३१॥**

अथ मधुमती काचित् किङ्करी श्रीकृष्णम् अपि मत्तं कर्तुं तं मधुपात्रमजीग्रहत् । सोऽपि कृष्णोऽपि पात्रमादाय अमूर्जसुन्दरीः स्वमधुरं विदंशतया मध्ये मध्ये अर्पयन्तासां पिव पिवेति भाषाया अनुकरणं यत्र तद्यथास्यात्तथा अपाययत् न तु कृष्णेन पीतम् ॥३१॥

**वयमिह दिने किम्वा रात्रौ स्त्रियः पुरुषा नु वा  
कलित वसनाः किम्वा नग्नस्तथा करवाम किम् ।  
इति किम् अपि ता नो जानाना अनन्वित भाषिणीररमयद्  
असौ सन्दर्श्याग्रे स्थिता अपि किङ्करीः ॥३२॥**

गृहीतवसना वा इति किम् अपि न जानाना न ज्ज्ञातवतीः । किन्तु अनन्वितभाषिणीस्ता असौ कृष्णः किङ्करीः सन्दर्श्य अरमयत् ॥३२॥

**न पिबसि कथं किञ्चित् त्वं च प्रियेत्यभिभाषितोऽ  
वददपि तुलस्यासामास्यैर् अहं मधु सम्भृतैः ।  
कनक चषकैर् अप्यश्रान्तं पिबन्न किमीक्ष्यसे  
परिचर तदेत्यास्मान्स्वेदाप्लुतन्मृदु वीजनैः ॥३३॥**

हे प्रिय ! कृष्ण ! त्वं किञ्चिन्मधु कथं न पिवसि ? इति किङ्करीभिरभिभाषितः श्रीकृष्णः ताः प्रत्यवदत् । हे तुलसि ! आसां तव स्वामिणीनां मधुसम्भृतैर् मुखैः कनकचषकैः करणैर् अहमश्रान्तं निरन्तरं मधुपिव न्नस्मि त्वं किं न ईक्षसे ? तस्मादत्र एत्य स्वेदप्लुतानस्मान्परिचर ॥३३॥

**स्व सविधमथाप्यायातुं ता विलक्ष्य विशङ्किताश्  
चषक पटलीमास्ये धृत्वाऽभिनीत निपीतिकः ।  
अरुण नयनोद्घूर्णाभ्यासी श्लथीकृत गात्रकः  
समजनि यदा तर्ह्यैवैता हसन्त उपाययुः ॥३४॥**

मधुपाने विशङ्किता अत एव दूरे स्थिताः स्वनिकटमानेतुं ता विलक्ष्य दृश्ट्वा कृष्णः स्वमुखे चषकश्रेणीं धृत्वा अभिनीतपीतिकः । मयि मत्ते सति आसां शन्निकटागमे शङ्का न स्थास्यतीत्यभिप्रेत्य पानाभिनयः कृतः । न तु तत्पीतम् । एवं सहजारुणनयने मधुपानजन्यघूर्णाभ्यासी कृष्णः यदा यत्नेन श्लथीकृतगात्रः समजनि तद इव एता हसन्त्यः उपाययुः ॥३४॥

**अथ चतुरया कौन्द्या द्वारे कबाटिकयावृते  
प्रकटितबले लोले कृष्णे निरुद्ध्य निरुद्ध्य ताः ।  
धयति मधुराण्यस्मिन्दीनानानि नानागिरातनुर्  
अपि धनुर्धुन्वन्मन्ये ननर्त समूर्तिभृत् ॥३५॥**

अथ चरुरया कुन्दवल्ल्या द्वारे कवाटिकयावृते सति प्रकटितवले अथ च लोले अस्मिन्कृष्णे ताः किङ्करीः निरुद्ध्य निरुद्ध्य नानागिरा मधुराणि तासां दीनाननानि धयति सति स मूर्तिभृत् अतनुः कन्दर्पः धनुर्धौन्वन्सन्ननर्त इति मन्ये ॥३५॥

**स्वयम् अपि पपौः पौनः पुन्यादपाययदेव तास्  
त्रिविध सरकोद्भूत भ्रान्तिस्तदप्यवति स्म याः ।  
स्मररण वियद्भूषं कान्तं सकान्तमिमा व्यधुः  
श्रमकण लसन्मुक्तामाल्यच्युतं मृदु वीजनैः ॥३६॥**

अधुना कृष्णः स्वयं पपौ । एवं ताः किङ्करीः अपाययत् सरकं मधु त्रिविधं पैष्टं गौडं पौष्पं च तथा च तत्पाने उद्भूता कृष्णस्य भ्रान्तिर्याः किङ्करीः अवति इमां किङ्कर्यः कान्तासहितं स्मररणे वियद्भूषं कान्तं कृष्णं श्रमजलकण-रूपमुक्तामाल्येन च्युतं रहितं मृदुवीजनैर् व्यधुः चक्रुः । तथा च मधुपानजन्यघूर्णावशात् श्रीकृष्णो याः किङ्करीः मधु पाययितुं न शक्तस्ता एव स्वयूथेश्वर्यादीनां वीजनैः परिचर्यां चक्रुरिति भावः ॥३६॥

**मधुरस परिपाक प्रक्रमे सम्विदिन्दौ  
मदभरतमसेषन्मुच्यमाने प्रियाणाम् ।  
सुरत पटिम रत्नान्योन्य दानादपूर्व  
प्रथिम मुदनुभूतेर्व्यस्मयन्नालिपाल्यः ॥३७॥**

प्रियाणां मधुरसपरिपाकस्य प्रक्रमे आरम्भे सम्विदिनौ ज्ज्ञा-रूपचन्द्रे मदभरतमसा मत्ततातिशय-रूपराहुणा ईषन्मुच्यमान सति सुरतरन्तानां परस्परदानात् अपूर्वविस्तृतानन्दानुभूतेर्हेतोः अकृतमधुपाने आलिपाल्यः व्यस्मयन् । तथा च मधुपानातिशयमत्तताजन्याज्ज्ञानदशायां न सुरतसुखं किन्तु कतिपयक्षणानन्तरं तस्य किञ्चित् परिपाकाज् जातं मत्तताया ईषन्न्यूनत्वं त्वेन ॥३७॥

इति श्री-कृष्ण-भावनामृते महा-काव्ये

मधु-पान-लीलानुमोदनो नाम

त्रयोदशः सर्गः

॥१३॥

—ओ)०(ओ—

(१४)
