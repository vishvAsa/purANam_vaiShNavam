<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मध्वः on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/kAvyam/padyam/mAdhva-rachitam/madhvaH/</link>
    <description>Recent content in &#43;मध्वः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/kAvyam/padyam/mAdhva-rachitam/madhvaH/index.xml" rel="self" type="application/rss+xml" />
    <item>
      <title>कन्दुकस्तुतिः</title>
      <link>https://vishvAsa.github.io/purANam_vaiShNavam/kAvyam/padyam/mAdhva-rachitam/madhvaH/kanduka-stutiH/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/mAdhva-rachitam/madhvaH/kanduka-stutiH/</guid>
      <description>&lt;p&gt;अम्बर-गङ्गा-चुम्बित-पादः&lt;br&gt;&#xA;पद-तल-विदलित-गुरुतर-शकटः ।&lt;br&gt;&#xA;कालिय-नाग-क्ष्वेल+++(=कम्पन)+++-निहन्ता&lt;br&gt;&#xA;सरसिज-नव-दल-विकसित-नयनः॥१॥&lt;/p&gt;&#xA;&lt;p&gt;काल-घनाली-कर्बुर+++(=शबल)+++-कायः&lt;br&gt;&#xA;शर-शत-शकलित-सुर-रिपु-निवहः ।&lt;br&gt;&#xA;सन्ततम् अस्मान् पातु मुरारिः&lt;br&gt;&#xA;सतत-ग-सम-जव-खग-पति-निरतः॥ २॥&lt;/p&gt;&#xA;&lt;p&gt;॥ इति श्रीमदानन्दतीर्थभगवत्पादाचार्यविरचिता कन्दुकस्तुतिः॥ (श्रीकृष्णपद्यम्)&lt;/p&gt;</description>
    </item>
    <item>
      <title>नरसिंहनख-स्तोत्रम्</title>
      <link>https://vishvAsa.github.io/purANam_vaiShNavam/kAvyam/padyam/mAdhva-rachitam/madhvaH/narasiMhanakha-stotram/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/padyam/mAdhva-rachitam/madhvaH/narasiMhanakha-stotram/</guid>
      <description>&lt;p&gt;पान्त्व् अस्मान् पुरु-हूत-वैरि&amp;ndash;बलवन्-मातङ्ग-माद्यद्-घटा-&lt;br&gt;&#xA;कुम्भोच्चाद्रि-विपाटनाधिक-पटु-प्रत्येक-वज्रायिताः ।&lt;br&gt;&#xA;श्रीमत्-कण्ठीरवास्य&amp;ndash;प्रतत-सुनखरादारिताराति-दूर-&lt;br&gt;&#xA;प्रध्वस्त-ध्वान्त-शान्त-प्रवितत-मनसा भाविता भूरिभागैः (पाठान्तरम् - नाकिवृन्दैः) ॥1॥&lt;br&gt;&#xA;+++(शार्दूलविक्रीडितम् पूर्वार्धम्। स्रग्धरा शिष्टम्। )+++&lt;/p&gt;&#xA;&lt;p&gt;लक्ष्मीकान्त समन्ततोऽपि(वि)कलयन् नैवेशितुस् ते समं&lt;br&gt;&#xA;पश्याम्य् उत्तम-वस्तु दूरतरतो ऽपास्तं रसो योष्टमः ।&lt;br&gt;&#xA;यद्-रोषोत्कर-दक्ष-नेत्र-कुटलि-प्रान्तोत्थिताग्नि-स्फुरत्-&lt;br&gt;&#xA;खद्योतोपम-विस्फुलिङ्ग-भसिता ब्रह्मेश-शक्रोत्कराः ॥2॥+++(4)+++&lt;/p&gt;&#xA;&lt;p&gt;इति श्रीमदानन्दतीर्थभगवत्पादाचार्यविरचितं नरसिंहनखस्तोत्रम् ॥&lt;/p&gt;&#xA;&lt;details&gt;&lt;summary&gt;बालबोधिनी — विश्वपतीया&lt;/summary&gt;&#xA;&lt;p&gt;त्रैलोक्यस्तम्भशम्भ्वादिहृद्गुहावासिनं सदा ।&lt;br&gt;&#xA;षड्वर्गदन्तिसन्दोहकृन्तनं नृहरिं भजे।। १ ।।&lt;/p&gt;&#xA;&lt;p&gt;परमकारुणिकः श्रीमदानन्दतीर्थमुनिः सर्वारिष्टाटवीदावानलं भक्तेष्टचिन्ता-मणिं नखरस्तवं भक्तानुजिघृक्षया विधित्सुः श्रीनृसिंहनखराणां संसार-कारणीभूतदुर्ज्ञान दुष्कर्माभिमानिसर्वदैत्यहन्तृत्वेन तन्मूलकसकलानिष्ट-निवर्तकत्वमत एव ब्रह्मेशाद्यखिललेखाद्युत्तमाधिकार्युपास्यत्वं च प्रतिपादयन् स्वोपलक्षितसकलसत्पुरुषसंरक्षणं प्रार्थयते - पन्त्विति ।। पुरुहूतवैरिबलवन् मातङ्गमाद्यद्घटाकुम्भोच्चाद्रिविपाटनाधिकपटु प्रत्येकवज्रायिताः । पुरु भूयिष्ठं हूयते यज्ञेष्विति पुरुहूतः पुरन्दरस्तस्य । वैरमेषामस्तीति वैरिणो दैत्याः ‘‘अत इनिठना’’विति मत्वर्थे इनिः । बलमेषामस्तीति बलवन्तः ‘तदस्या-स्त्यस्मिन्नीती’ति मतुप् । ‘‘मादुपधायाश्च मतो र्वोऽयवादिभ्य’’ इति मतुपो मकारस्य वकारः । बलवन्तश्च ते मातङ्गाश्च बलवन्मातङ्गा महागजा इत्यर्थः । पुरुहूतवैरिणो बलवन्मातङ्गा इव पुरुहूतवैरिबलवन्मातङ्गाः । ‘‘उपमितं व्याघ्रादिभिः सामान्याप्रयोगे’’ इत्युपमानोत्तरपदसमासः । तेषां माद्यन्ती मदं प्राप्ता घटा । यद्यपि घटाशब्दो गजसमुदायवाचकः तथापि मातङ्ग शब्दसमभिव्याहारबलात् ‘‘स कीचकैर्मारुतपूर्णरन्ध्रै’’रित्यादाविव ‘‘विशिष्ट-वाचकानां शब्दानां सति विशेषणे विशेष्यमात्रपरत्वं’’मित्यतः प्रकृते समुदायमात्रपरः । तस्या ये कुम्भाः कुम्भस्थलानि ते उच्चाद्रय इव उन्नतपर्वता इव तेषां विपाटनं विदारणं तस्मिन्नधिकमत्यन्तं पटवोऽधिकपटवः अतिसमर्था इत्यर्थः । एकमेकं प्रत्येकं वीप्सायामव्ययीभावः । वज्रवदाचरन्तीति वज्रायिताः । ततः पुरुहूतवैरिबलवन्मातङ्गमाद्यद्घटाकुम्भोच्चाद्रि विपाटनाधिकटपटवश्च ते प्रत्येकवज्रायिताश्चेति कर्मधारयः ।। भूरि बहु भागो भाग्यं येषां ते भूरिभागा ब्रह्मादयस्तैः । ‘‘भागो भाग्यांशतुर्यांशा’’ इति यादवः । दारिशान्ततारातिदूरप्रध्वस्तध्वान्तप्रविततमनसा दारिता विदारिता अरातयः कामादिषड्वर्गा येन तद्दारिताराति दूरात्प्रध्वस्तं निरस्तं दूरप्रध्वस्तम् अनादितऽविद्यामानमित्यर्थः । ब्रह्मादियोगिनां भगवद्विषयकान्तःकरुणवृत्तिरूपज्ञानप्रवाहस्यापीदं प्रथमताभावेनानादित्वाद्भगवद्विषयकज्ञानाभावलक्षणज्ञानस्य दूरप्रध्वस्तत्वमिति भावः । तादृशं ध्वान्तं अज्ञानलक्षणान्धकारो यस्य तद्दूरप्रध्वस्तध्वान्तमत एव शान्तं रागादिदोषाकलुषितं भगवन्निष्ठं वा प्रविततं प्रकर्षेण विततं विस्तृतं स्वस्वयोग्यतानुसारेण भगवत्स्वरूपगुणकर्मादि बह्वर्थविषयकमित्यर्थः । तादृशं यन्मनस्तेन ।। भाविता ध्याताः । दारिता अरातयो यथा भवति तथा दारितारातीति क्रियाविशेषणं वा भाविता इत्यनेनान्वयः । श्रीमत्कण्ठीरवास्यप्रततसुनखराः श्रिया महालक्ष्म्या नित्ययुक्तः श्रीमान् नित्ययोगे मतुप् । ‘‘भूमनिन्दाप्रशंसासु नित्ययोगेऽतिशायने । सम्बन्धेऽस्तिविवक्षायां भवन्ति मतुबादयः’’ इत्युक्तेः । तादृशो यः कण्ठीरवास्यः कण्ठीरवस्य सिंहस्यास्यमिव मुखामिवास्यं मुखं यस्य स तथोक्तस्तस्य प्रतता व्याप्ताः प्रख्याता इति वा ये सुनखराः शोभननखराः । अस्मान् पान्तु रक्षन्तु । ‘‘पा रक्षण’’ इत्यस्माल्लोट् ।। १ ।।&lt;/p&gt;</description>
    </item>
  </channel>
</rss>
