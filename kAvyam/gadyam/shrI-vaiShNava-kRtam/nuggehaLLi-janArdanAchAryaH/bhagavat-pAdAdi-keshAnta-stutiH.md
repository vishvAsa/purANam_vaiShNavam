+++
title = "भगवत्-पादादि-केशान्त-स्तुतिः"

+++

Source: [TW](https://archive.org/download/shrI-vaiShNava-kAvyAni/bhagavat-pAdAdi-keshAnta-laxmI-stutiH_stotra_rAmAnujAcharitAdarshaH_bhaja-yatirAja-stotram.pdf)

नुग्गॆहळ्ळ्य्-अभिजनेनात्रेय-श्रीराममिश्र-तनु-जनुषा  
सॊ॥ जनार्दनाचार्य-विदुषा विरचिता  
श्री-भगवत्-पादादि-केशान्त-स्तुतिः॥

अरुणारुण-चरणारविन्द-निस्सृत--भागीरथी-पवित्रित--सर्व-लोक,

लोकालोकाचलावधिकाचलाधिप-कोटीर+++(=किरीट)+++-तटी-कूट-रत्न-गर्भोपास्यमान--**पाद-पुण्डरीक**,  

पुण्डरीक-व्यलीक+++(=प्रतिकूल)+++-मोचक+++(→चन्द्र)+++-+आतप-निर्मोक--वरिवस्या-परायण--  
पुण्डरीक-भूमिका+++(→क्षीरसागर)+++-**सेव्यमान--चरण**,  

चरणाभिनन्द्यमान--  
सम-ज्ञा+++(=कीर्ति)+++--विज्ञानावज्ञात--  
विज्ञानमात्र--  
भागवत--हृदय--**निध्यात-स्वरूप**,  

रूपावलोकन-मात्र--निराकृत-पुम्-भाव--
रम्भातिरूप--गोपिका-भूमिक--  
संयमि-कुलोपमृद्यमान--प्रत्यङ्ग--लावण्य--**प्रबोधितानङ्ग**,

अनङ्ग+++(=चित्त)++++आयत्त-मङ्गल-तरङ्गानुषङ्ग-भङ्गुर--  
दुरित-निर्मोक--  
मूक-कृत+अन्त--कृतान्त--गर्व-सर्वस्व+  
अनन्तात्म-**भुज्यमान-सायुज्य**,

मान-सायुज्य-परायत्त-चित्त--  
विदलनानुध्यात--  
+++(कृष्ण-)+++सर्वाङ्ग-लावण्य--  
पुण्यानुताप-तप्यमान-**गोपाङ्गनेश**,  

ईशानीश-भिदा-बोध--  
सन्नद्धावृत्त-युग्म-**गुल्फ**, 

गुल्फापदेश-चरणार्हणादिष्ट--  
दृष्ट+अनुक्षण-धिक्षमाण+++(=ज्वाल्यमान)+++--लावण्य-प्रसरण--  
परिपूर्णानुभव-विघात--शङ्का-कलङ्कित--  
वेधो-विहित-काञ्चनापिधानानुषक्त--  
**शोभा-निषङ्ग**,  
+++(ननु - "हिरण्मयेन पात्रेण सत्यस्यापिहितं मुखम्")+++

निषङ्गाभिषङ्ग-निसर्ग--**जङ्घानघ**,

अनघा-नीर--नीर-द--च्छाय--  
नारद+++(=??)+++-विभिन्न--  
काल-कालिका--नील-**नील-मूर्ते**,

मूर्ति--न्यक्-कृतायो-घन--  
घन-स्तनाभीरी-भीरु--  
सारूप्य-**वीक्षणानुगुण--जानु-दर्पण**,

दर्पणातिदर्प--कन्दर्प-सुर-नरासुर--जैत्र-विचित्र-साधन--  
शोभा-मात्र-सम्भृत--  
**कोश-द्वयी-भूतोरु-युगल**---
जाम्बूनद-रम्भा+++(=काञ्चीगुण)+++--  
परीरम्भ-जृम्भमाण--  
भूरि-भार--मार-विकार--भैष्मी+++(=रुक्मिणी)+++-मुख--  
**महिषी-सन्दोहालङ्कृत-मध्य**, 

मध्य-नद्ध-गौराम्बर-विभिन्न+  
अविच्छिन्न--काय-च्छाया-सार--शार+अनुपाख्य-**कृशावलग्न**+++(=कटे)+++,

आ-ऽवलग्न+++(=कटि)+++-ग्रीव--रोम-राजि-व्याज--  
**नाभि-कुहरावतार**--विलेष्यद्--  
आपन्न--प्रसन्न--  
**दुरितोद्धरण--परायण**, 

परायण--वर-वर्णिनी--जल-विहरण--  
निरीक्षण-परायत्त-करण--  
**त्रि-वलि**--लक्षण+आयोग-भङ्ग--  
नियतानुषङ्ग--यमुना-तरङ्ग,

तरङ्ग-भङ्गुर--कुरङ्ग-दृग्-अङ्गना--ऽन्तरङ्गावर्ण-वारण-प्रवण--लावण्य--  
मसृण-संहनन+++(=दृढिमन्)+++-क्रम--विजित-कन्दर्प-विक्रम,

विक्रम-त्रय-पिशुन--वली-विभङ्ग--भङ्गी--**मङ्गलतरोदर**,

उदरालङ्कार--सुषमा-झरी--प्रणाली-भवद्--  
**वलि-त्रयासमान**,

स-मान--गोप-वामा--व्याम+++(=दीर्घता-मान-विशेष)++++आमीयमान+  
अयः-पिण्डावलेप-लोप--  
निष्कृप-स्वान्त-स्थैरौदार्य-सम्भाव्यमान--परिणाह+++(=वैशाल्य)+++-**वक्षः-स्थल**--  
दर्शन-**दीर्यमाण--राज-गण-हृदय**,

हृदय-हारि--ज्ञान-कर्म-सङ्ग--मङ्गल-फलम् इङ्गयद् इव  
तुङ्गम् **अंस-युगं दधान**,

धानोपदा-प्रदान-सङ्कुचत्--  
सुदाम+अंशुकांश-नद्ध-च्छिद्र--  
नष्ट-शिष्ट--गाढ-गूढ--  
**धानादान-प्रवण--बाहा-युगल**,

बाहा-युगलारोपणोद्वहन-लालन--समय--  
निकृत्त--चेदि-पाल--शिशु-पाल--भुज-युग--  
व्यक्त--तद्-वैर--भीरु--  
समाहितासुर-प्रकृति--वीर-सू--  
प्रथम--मासुरी+++(=पितृ-श्वसा)+++--हृदय-कासरी+++(=महिषी)+++--  
भय-भिद्--अंहश्-शतक-क्षपण--  
निर्देश-लक्षण--भव-भ्रान्ति-विध्वंसन-निदेश,  

निदेश-वीक्षण--कृत-क्षण--  
द्रुहिण-रेरिहाण+++(=शिव)+++-विभीषण-सुपर्ण-धिषण+++(=बृहस्पति)+++-  
प्रभृति-चूडा-चुम्बि--  
नख-किरण--रञ्जित--  
**मुकुट-मण्डल**  

नमस् ते नमस् ते नमः ॥

इति नुग्गॆहळ्ळ्य्-अभिजनेनात्रेय-श्रीराममिश्र-तनु-जनुषा  
सॊ॥ जनार्दनाचार्य-विदुषा विरचितं  
भगवत्-पादादि-केशान्त-स्तोत्रं समाप्तम् ॥