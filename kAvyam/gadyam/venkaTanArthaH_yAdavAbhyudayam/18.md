+++
title = "18"

+++

<details open><summary>विश्वास-प्रस्तुतिः</summary>

अथात्मचिन्तानुचरेण यास्यन् विहङ्गराजेन विभुः पुरीं स्वाम् ।   
उवाच पत्नीं दशनांशुलक्षात् वमन्निवानन्दममान्तमन्तः॥
</details>

<details><summary>मूलम्</summary>

अथात्मचिन्तानुचरेण यास्यन् विहङ्गराजेन विभुः पुरीं स्वाम् ।   
उवाच पत्नीं दशनांशुलक्षात् वमन्निवानन्दममान्तमन्तः॥
</details>


<details open><summary>विश्वास-प्रस्तुतिः</summary>

सत्ये समीक्षस्व विपारिजातां वृत्तेन हीनामिव वेदविद्याम् ।   
निशामिव प्रोषितशीतभानुं नारीमनाथामिव नाकलक्ष्मीम् ॥
</details>

<details><summary>मूलम्</summary>

सत्ये समीक्षस्व विपारिजातां वृत्तेन हीनामिव वेदविद्याम् ।   
निशामिव प्रोषितशीतभानुं नारीमनाथामिव नाकलक्ष्मीम् ॥
</details>


<details open><summary>विश्वास-प्रस्तुतिः</summary>

आलम्बिता नम्रमुखी भवत्या हस्तेन रक्ताङ्गुलिपल्लवेन।   
वदान्यवृक्षस्य विभाति शाखा वक्तुं वयस्येव रहः प्रवृत्ता॥
</details>

<details><summary>मूलम्</summary>

आलम्बिता नम्रमुखी भवत्या हस्तेन रक्ताङ्गुलिपल्लवेन।   
वदान्यवृक्षस्य विभाति शाखा वक्तुं वयस्येव रहः प्रवृत्ता॥
</details>


<details open><summary>विश्वास-प्रस्तुतिः</summary>

सुपर्णवेगानिलविप्रकीर्णैः सुरद्रुमैरन्तरितः सुमेरुः।   
आलक्ष्यते कालवशेन भूयः प्ररूढलूनैरिव पक्षजालैः॥
</details>

<details><summary>मूलम्</summary>

सुपर्णवेगानिलविप्रकीर्णैः सुरद्रुमैरन्तरितः सुमेरुः।   
आलक्ष्यते कालवशेन भूयः प्ररूढलूनैरिव पक्षजालैः॥
</details>


<details open><summary>विश्वास-प्रस्तुतिः</summary>

निसर्गकल्याणतया प्रतीतं सर्वोत्तरं तत्त्वमिवैकमाद्यम् ।   
अमुं प्रिये नूनमतन्द्रितानि जायोतींषि भक्त्या परियन्त्यजस्रम्॥
</details>

<details><summary>मूलम्</summary>

निसर्गकल्याणतया प्रतीतं सर्वोत्तरं तत्त्वमिवैकमाद्यम् ।   
अमुं प्रिये नूनमतन्द्रितानि जायोतींषि भक्त्या परियन्त्यजस्रम्॥
</details>


<details open><summary>विश्वास-प्रस्तुतिः</summary>

वितानवान् व्योमतलेन मेरुस्तारागणैराहितमौक्तिकेन।   
निविश्य मध्येक्षितिभद्रपीठं गङ्गोदकैराद्रियतेभिषेकम्॥
</details>

<details><summary>मूलम्</summary>

वितानवान् व्योमतलेन मेरुस्तारागणैराहितमौक्तिकेन।   
निविश्य मध्येक्षितिभद्रपीठं गङ्गोदकैराद्रियतेभिषेकम्॥
</details>


<details open><summary>विश्वास-प्रस्तुतिः</summary>

सहस्रभानुप्रमुखैः समन्ताज्ज्योतिर्गणैरस्य विघूर्णमानैः।   
महीभृतामग्रसरस्य मन्ये नीराजनं विश्वसृजा प्रयुक्तम् ॥
</details>

<details><summary>मूलम्</summary>

सहस्रभानुप्रमुखैः समन्ताज्ज्योतिर्गणैरस्य विघूर्णमानैः।   
महीभृतामग्रसरस्य मन्ये नीराजनं विश्वसृजा प्रयुक्तम् ॥
</details>


<details open><summary>विश्वास-प्रस्तुतिः</summary>

प्रख्यातधाम्नामपि दिक्पतीनां प्रासादवासादरमाक्षिपन्तः।   
अध्यासिता योगिभिरस्य नित्यं राजन्त्यमी रत्नगुहाविशेषाः॥
</details>

<details><summary>मूलम्</summary>

प्रख्यातधाम्नामपि दिक्पतीनां प्रासादवासादरमाक्षिपन्तः।   
अध्यासिता योगिभिरस्य नित्यं राजन्त्यमी रत्नगुहाविशेषाः॥
</details>


<details open><summary>विश्वास-प्रस्तुतिः</summary>

परिस्फुरन्त्याः क्षितिपद्ममध्ये पिर्श्वेषु हेमाचलकर्णिकायाः।   
पश्य प्रिये रत्नविशेषचित्रां कृशोन्नतां केसरशैलपङ्क्तिम् ॥
</details>

<details><summary>मूलम्</summary>

परिस्फुरन्त्याः क्षितिपद्ममध्ये पिर्श्वेषु हेमाचलकर्णिकायाः।   
पश्य प्रिये रत्नविशेषचित्रां कृशोन्नतां केसरशैलपङ्क्तिम् ॥
</details>


<details open><summary>विश्वास-प्रस्तुतिः</summary>

वलाविभङ्हैरिव वर्षभेदैस्त्रिभिर्विभक्तं त्रिदशानुभाव्यैः।   
संदृश्यते सागरमेखलाया सुमध्यमे मध्यमिदं धरण्याः॥
</details>

<details><summary>मूलम्</summary>

वलाविभङ्हैरिव वर्षभेदैस्त्रिभिर्विभक्तं त्रिदशानुभाव्यैः।   
संदृश्यते सागरमेखलाया सुमध्यमे मध्यमिदं धरण्याः॥
</details>


<details open><summary>विश्वास-प्रस्तुतिः</summary>

अभञ्जनीयं प्रथिमानमाप्तां स्थानेष्वरैराकलितामहार्यैः।   
चराचराणां प्रभवेन धार्यां चक्राकृतिं पश्य समुद्रनेमिम् ॥
</details>

<details><summary>मूलम्</summary>

अभञ्जनीयं प्रथिमानमाप्तां स्थानेष्वरैराकलितामहार्यैः।   
चराचराणां प्रभवेन धार्यां चक्राकृतिं पश्य समुद्रनेमिम् ॥
</details>


<details open><summary>विश्वास-प्रस्तुतिः</summary>

विकल्पितानि त्रिदिवेन भूमौ वर्षाणि दिव्यानि विलोकयेथाः।   
द्वन्द्वैरिह द्वन्द्वविषादमुक्तैर्निर्विश्यते यौवनमेकरूपम् ॥
</details>

<details><summary>मूलम्</summary>

विकल्पितानि त्रिदिवेन भूमौ वर्षाणि दिव्यानि विलोकयेथाः।   
द्वन्द्वैरिह द्वन्द्वविषादमुक्तैर्निर्विश्यते यौवनमेकरूपम् ॥
</details>


<details open><summary>विश्वास-प्रस्तुतिः</summary>

इलावृतान्तां निषधादवाचीं विलङ्घ्य हृद्यां हरिवर्षसीमाम्।   
खगेश्वरः संश्रितहेमकूटं निनीषते किम्पुरुषास्पदं नः॥
</details>

<details><summary>मूलम्</summary>

इलावृतान्तां निषधादवाचीं विलङ्घ्य हृद्यां हरिवर्षसीमाम्।   
खगेश्वरः संश्रितहेमकूटं निनीषते किम्पुरुषास्पदं नः॥
</details>


<details open><summary>विश्वास-प्रस्तुतिः</summary>

वपुः शुभं वाजिमुखाङ्गनानां वक्त्रं च युञ्जन्निह किन्नरीणाम्।   
स्त्रीरत्नसृष्टिं विदधे विधिश्चेत् त्र्यक्षः कथं पञ्चशरस्य जेता॥
</details>

<details><summary>मूलम्</summary>

वपुः शुभं वाजिमुखाङ्गनानां वक्त्रं च युञ्जन्निह किन्नरीणाम्।   
स्त्रीरत्नसृष्टिं विदधे विधिश्चेत् त्र्यक्षः कथं पञ्चशरस्य जेता॥
</details>


<details open><summary>विश्वास-प्रस्तुतिः</summary>

दिदृक्षमाणस्य ममैष देशान् सव्यापसव्येन गतिक्रमेण।   
अमोघवृत्तिर्गगने गरुत्मान् विचेष्टते चित्तमिव द्वितीयम् ॥
</details>

<details><summary>मूलम्</summary>

दिदृक्षमाणस्य ममैष देशान् सव्यापसव्येन गतिक्रमेण।   
अमोघवृत्तिर्गगने गरुत्मान् विचेष्टते चित्तमिव द्वितीयम् ॥
</details>


<details open><summary>विश्वास-प्रस्तुतिः</summary>

निपत्य चोत्पत्य च लङ्घयन्ती निम्नोन्नतान् वर्षविभागदेशान् ।   
छाया समेन स्वपथेन यान्तं तरस्विनं तार्क्ष्यमिवातिशेते ॥
</details>

<details><summary>मूलम्</summary>

निपत्य चोत्पत्य च लङ्घयन्ती निम्नोन्नतान् वर्षविभागदेशान् ।   
छाया समेन स्वपथेन यान्तं तरस्विनं तार्क्ष्यमिवातिशेते ॥
</details>


<details open><summary>विश्वास-प्रस्तुतिः</summary>

महीयसो वेगवशेन मध्ये सीमन्तयन्नेष शरत्पयोदान् ।   
यदृच्छया संभृतचामरश्रीः संदृश्यते देवि तवौपवाह्यः॥
</details>

<details><summary>मूलम्</summary>

महीयसो वेगवशेन मध्ये सीमन्तयन्नेष शरत्पयोदान् ।   
यदृच्छया संभृतचामरश्रीः संदृश्यते देवि तवौपवाह्यः॥
</details>


<details open><summary>विश्वास-प्रस्तुतिः</summary>

वियत्पयोधिं तरतां विशालं विमानदीप्तेन गरुत्मता नः।   
इयं पुरः शैलवनोपपन्ना विश्वंभरा भाति विलोमगेव ॥
</details>

<details><summary>मूलम्</summary>

वियत्पयोधिं तरतां विशालं विमानदीप्तेन गरुत्मता नः।   
इयं पुरः शैलवनोपपन्ना विश्वंभरा भाति विलोमगेव ॥
</details>


<details open><summary>विश्वास-प्रस्तुतिः</summary>

शरद्घनस्तोम इवोपसीदन् संदृश्यते किन्नरनाथशैलः।   
सन्ध्याविहारच्युतसंहतात्मा शम्भोरिवोद्धूलनभस्मराशिः॥
</details>

<details><summary>मूलम्</summary>

शरद्घनस्तोम इवोपसीदन् संदृश्यते किन्नरनाथशैलः।   
सन्ध्याविहारच्युतसंहतात्मा शम्भोरिवोद्धूलनभस्मराशिः॥
</details>


<details open><summary>विश्वास-प्रस्तुतिः</summary>

सुधायमानां धनदस्य सौधे स्वाभाविकीमस्य गिरेरभिख्याम् ।   
पर्याकुलैर्विष्णुपदीतरङ्गैराम्रेडयन्तीव हराट्टहासाः॥
</details>

<details><summary>मूलम्</summary>

सुधायमानां धनदस्य सौधे स्वाभाविकीमस्य गिरेरभिख्याम् ।   
पर्याकुलैर्विष्णुपदीतरङ्गैराम्रेडयन्तीव हराट्टहासाः॥
</details>


<details open><summary>विश्वास-प्रस्तुतिः</summary>

अमुष्य दीप्तोन्नतदन्तभूम्नो नक्षत्रमालार्चिततुङ्गमौलेः।   
पादेषु भान्ति स्फटिकाः प्रभूताः नाकद्विषस्येव नखेन्दुबिम्बाः॥
</details>

<details><summary>मूलम्</summary>

अमुष्य दीप्तोन्नतदन्तभूम्नो नक्षत्रमालार्चिततुङ्गमौलेः।   
पादेषु भान्ति स्फटिकाः प्रभूताः नाकद्विषस्येव नखेन्दुबिम्बाः॥
</details>


<details open><summary>विश्वास-प्रस्तुतिः</summary>

उदग्रवज्रव्रणकर्कशानां पर्याप्तसारेण भुजार्गलानाम् ।   
अनेन विख्यापितविक्रमं तद् रचक्षः पुरा रामशरव्यमासीत्॥
</details>

<details><summary>मूलम्</summary>

उदग्रवज्रव्रणकर्कशानां पर्याप्तसारेण भुजार्गलानाम् ।   
अनेन विख्यापितविक्रमं तद् रचक्षः पुरा रामशरव्यमासीत्॥
</details>


<details open><summary>विश्वास-प्रस्तुतिः</summary>

अयं वनैः श्यामनितम्बभागो गौरः स्वयं गैरिकसंभृतश्रीः।   
वलाहकग्राह्यगुणान्तरीयं मदारुणं व्यञ्जयते मदार्यम् ॥
</details>

<details><summary>मूलम्</summary>

अयं वनैः श्यामनितम्बभागो गौरः स्वयं गैरिकसंभृतश्रीः।   
वलाहकग्राह्यगुणान्तरीयं मदारुणं व्यञ्जयते मदार्यम् ॥
</details>


<details open><summary>विश्वास-प्रस्तुतिः</summary>

अस्मिन् धनाधीश्वरराजधान्यामाकर्णितं हैमवतीसखेन ।   
त्वत्कीर्त्युपघ्नं शृणु किन्नरीणां गृहे गृहे किन्नरकण्ठि गीतम् ॥
</details>

<details><summary>मूलम्</summary>

अस्मिन् धनाधीश्वरराजधान्यामाकर्णितं हैमवतीसखेन ।   
त्वत्कीर्त्युपघ्नं शृणु किन्नरीणां गृहे गृहे किन्नरकण्ठि गीतम् ॥
</details>


<details open><summary>विश्वास-प्रस्तुतिः</summary>

निशम्य दिव्यद्रुमसम्भवानां नूनं रवं नूपुरमञ्जरीणाम् ।   
उड्डीयमानाः प्रतियन्त्यमी त्वां मञ्जुस्वराः मानसहंसदाराः॥
</details>

<details><summary>मूलम्</summary>

निशम्य दिव्यद्रुमसम्भवानां नूनं रवं नूपुरमञ्जरीणाम् ।   
उड्डीयमानाः प्रतियन्त्यमी त्वां मञ्जुस्वराः मानसहंसदाराः॥
</details>


<details open><summary>विश्वास-प्रस्तुतिः</summary>

इतो हिरण्यप्रमुखैः प्रभुक्ता शोणाधरे शोणितराजधानी ।   
आदौ समुत्खातपुनर्निखातैः कैलासशृङ्गैरिव भाति सौधैः॥
</details>

<details><summary>मूलम्</summary>

इतो हिरण्यप्रमुखैः प्रभुक्ता शोणाधरे शोणितराजधानी ।   
आदौ समुत्खातपुनर्निखातैः कैलासशृङ्गैरिव भाति सौधैः॥
</details>


<details open><summary>विश्वास-प्रस्तुतिः</summary>

मृदङ्गनादेन मृगाङ्गमौलिं प्रसादयन् पालयतीह दैत्यान् ।   
बलेरपत्यं बलिनां विजेता बाणासुरो बाहुसहस्रशाली ॥
</details>

<details><summary>मूलम्</summary>

मृदङ्गनादेन मृगाङ्गमौलिं प्रसादयन् पालयतीह दैत्यान् ।   
बलेरपत्यं बलिनां विजेता बाणासुरो बाहुसहस्रशाली ॥
</details>


<details open><summary>विश्वास-प्रस्तुतिः</summary>

रामास्त्ररन्ध्रोदितहंसयूधं क्रौञ्चं गिरिं लक्षय दूरलक्ष्यम् ।   
पीतां पुनः श्रोत्रुपथेन काले भागीरथीं जह्नुमिवोद्वमन्तम् ॥
</details>

<details><summary>मूलम्</summary>

रामास्त्ररन्ध्रोदितहंसयूधं क्रौञ्चं गिरिं लक्षय दूरलक्ष्यम् ।   
पीतां पुनः श्रोत्रुपथेन काले भागीरथीं जह्नुमिवोद्वमन्तम् ॥
</details>


<details open><summary>विश्वास-प्रस्तुतिः</summary>

अमुष्य दूरादसिताक्षि दृष्टिं दिव्ये गिरौ दातुमिहार्हसि त्वम् ।   
मरिद्गणेन ह्यमुनोन्नतेन स्वाहारसम्भूतिरमन्थि सिन्धुः॥
</details>

<details><summary>मूलम्</summary>

अमुष्य दूरादसिताक्षि दृष्टिं दिव्ये गिरौ दातुमिहार्हसि त्वम् ।   
मरिद्गणेन ह्यमुनोन्नतेन स्वाहारसम्भूतिरमन्थि सिन्धुः॥
</details>


<details open><summary>विश्वास-प्रस्तुतिः</summary>

विलग्नदैत्येश्वरशोणितानां वैकुण्ठकेयूरजुषां मणीनाम् ।   
अयत्नशाणोपलतामपुष्यन् आर्द्राः सुधाबिन्दुभिरस्य कूटाः॥
</details>

<details><summary>मूलम्</summary>

विलग्नदैत्येश्वरशोणितानां वैकुण्ठकेयूरजुषां मणीनाम् ।   
अयत्नशाणोपलतामपुष्यन् आर्द्राः सुधाबिन्दुभिरस्य कूटाः॥
</details>


<details open><summary>विश्वास-प्रस्तुतिः</summary>

लक्ष्मीसुधासञ्जननाय तूर्णं विमथ्नता वेगमनेन दत्तम् ।   
आवर्तभेदैरधुनाप्यगाधैरर्थापयन्त्यम्बुनिधेर्महौघाः॥
</details>

<details><summary>मूलम्</summary>

लक्ष्मीसुधासञ्जननाय तूर्णं विमथ्नता वेगमनेन दत्तम् ।   
आवर्तभेदैरधुनाप्यगाधैरर्थापयन्त्यम्बुनिधेर्महौघाः॥
</details>


<details open><summary>विश्वास-प्रस्तुतिः</summary>

अमोघबाणस्च मुनेरशोष्ये फेनायमानानि यशः पयोधौ ।   
गतागतैर्हंसकुलान्यमूनि च्छायापथं सञ्जनयन्त्यपूर्वम् ॥
</details>

<details><summary>मूलम्</summary>

अमोघबाणस्च मुनेरशोष्ये फेनायमानानि यशः पयोधौ ।   
गतागतैर्हंसकुलान्यमूनि च्छायापथं सञ्जनयन्त्यपूर्वम् ॥
</details>


<details open><summary>विश्वास-प्रस्तुतिः</summary>

धृतिक्षमं देवि सुरस्रवन्त्याः सिद्धाश्रितं शम्भुमिव द्वितीयम् ।   
परिष्कृतिं भारतवर्षसीम्नः प्राप्ता वयं पर्वतसार्वभौमम् ॥
</details>

<details><summary>मूलम्</summary>

धृतिक्षमं देवि सुरस्रवन्त्याः सिद्धाश्रितं शम्भुमिव द्वितीयम् ।   
परिष्कृतिं भारतवर्षसीम्नः प्राप्ता वयं पर्वतसार्वभौमम् ॥
</details>


<details open><summary>विश्वास-प्रस्तुतिः</summary>

अनुप्रविष्टं गिरिजासखीभिः पर्यन्तसंस्तम्भितभूतवर्गम्।   
अदूरतश्चैत्ररथात्प्रभूतं वैहारिकं पश्य वनं पुरारेः॥
</details>

<details><summary>मूलम्</summary>

अनुप्रविष्टं गिरिजासखीभिः पर्यन्तसंस्तम्भितभूतवर्गम्।   
अदूरतश्चैत्ररथात्प्रभूतं वैहारिकं पश्य वनं पुरारेः॥
</details>


<details open><summary>विश्वास-प्रस्तुतिः</summary>

अभङ्गुरैराहतयोरनङ्गः शृङ्गारदिग्धैरिह चित्रपुङ्खैः।   
अभिन्नमन्योन्यलयादकार्षीत् देहं द्वयोरर्धसमीक्ष्यभेदम्॥
</details>

<details><summary>मूलम्</summary>

अभङ्गुरैराहतयोरनङ्गः शृङ्गारदिग्धैरिह चित्रपुङ्खैः।   
अभिन्नमन्योन्यलयादकार्षीत् देहं द्वयोरर्धसमीक्ष्यभेदम्॥
</details>


<details open><summary>विश्वास-प्रस्तुतिः</summary>

दिवा महानीलमयूखजालैर्नक्तं प्रकाशेन महौषधीनाम्।   
पश्यन्त्यमुष्मिन् परिवृत्तिशून्यं कालं सदा कर्बुरमादितेयाः॥
</details>

<details><summary>मूलम्</summary>

दिवा महानीलमयूखजालैर्नक्तं प्रकाशेन महौषधीनाम्।   
पश्यन्त्यमुष्मिन् परिवृत्तिशून्यं कालं सदा कर्बुरमादितेयाः॥
</details>


<details open><summary>विश्वास-प्रस्तुतिः</summary>

अलुप्तमेघद्युतिरिन्द्रनीलैर्वज्रैरसौनित्यतटित्प्रकाशः।   
प्रवृत्तगङ्गास्तनितो दधाति प्रावृड्गुणान् प्रीणितनीलकण्ठः॥
</details>

<details><summary>मूलम्</summary>

अलुप्तमेघद्युतिरिन्द्रनीलैर्वज्रैरसौनित्यतटित्प्रकाशः।   
प्रवृत्तगङ्गास्तनितो दधाति प्रावृड्गुणान् प्रीणितनीलकण्ठः॥
</details>


<details open><summary>विश्वास-प्रस्तुतिः</summary>

अमुष्य मूर्धन्युपपत्य निम्नैश्चतुर्दिशं विष्णुपदी प्रयाति ।   
चतुर्भिरुन्मीलितराशिभेदा वेधोमुखैर्वेदमयीव विद्या॥
</details>

<details><summary>मूलम्</summary>

अमुष्य मूर्धन्युपपत्य निम्नैश्चतुर्दिशं विष्णुपदी प्रयाति ।   
चतुर्भिरुन्मीलितराशिभेदा वेधोमुखैर्वेदमयीव विद्या॥
</details>


<details open><summary>विश्वास-प्रस्तुतिः</summary>

सरित्सहस्रैरभिगम्यमाना शिलोच्चयैरन्तरिता दधाति।   
प्रवालमुक्ताप्रभृतेः प्रसूतिः पत्नी पयोधेरियमानुरूप्यम् ॥
</details>

<details><summary>मूलम्</summary>

सरित्सहस्रैरभिगम्यमाना शिलोच्चयैरन्तरिता दधाति।   
प्रवालमुक्ताप्रभृतेः प्रसूतिः पत्नी पयोधेरियमानुरूप्यम् ॥
</details>


<details open><summary>विश्वास-प्रस्तुतिः</summary>

त्रयीमिव क्षालितविश्वपङ्कां त्रैलोक्यलक्ष्म्या इव सत्त्वशुद्धिम्।   
तपोधनाः सर्व इमां भजन्ते धर्मस्य निश्रेणिमिव प्रभूताम्॥
</details>

<details><summary>मूलम्</summary>

त्रयीमिव क्षालितविश्वपङ्कां त्रैलोक्यलक्ष्म्या इव सत्त्वशुद्धिम्।   
तपोधनाः सर्व इमां भजन्ते धर्मस्य निश्रेणिमिव प्रभूताम्॥
</details>


<details open><summary>विश्वास-प्रस्तुतिः</summary>

प्रख्यातगोत्रप्रभवेपि नित्यं परिग्रहे भूयसि वर्तमाने।   
त्वयैव मां वेत्ति कलत्रवन्तं नाथं नदीनामनयैव लोकः॥
</details>

<details><summary>मूलम्</summary>

प्रख्यातगोत्रप्रभवेपि नित्यं परिग्रहे भूयसि वर्तमाने।   
त्वयैव मां वेत्ति कलत्रवन्तं नाथं नदीनामनयैव लोकः॥
</details>


<details open><summary>विश्वास-प्रस्तुतिः</summary>

पतद्ग्रहे तिष्ठति रुक्मशैले धर्मद्रवैरात्मभुवार्च्यमानः।   
अस्याः प्रसूतिः परमस्य पुंसः पादो नभस्सागरपारदृश्वा॥
</details>

<details><summary>मूलम्</summary>

पतद्ग्रहे तिष्ठति रुक्मशैले धर्मद्रवैरात्मभुवार्च्यमानः।   
अस्याः प्रसूतिः परमस्य पुंसः पादो नभस्सागरपारदृश्वा॥
</details>


<details open><summary>विश्वास-प्रस्तुतिः</summary>

त्रिभिस्त्रिलोकीमनघैः स्वपूरैः तारागणाम्रेडितशीकरौघैः।   
विमार्जयन्ती वृजिनात् पुनीते विष्णोरियं विक्रमवैजयन्ती ॥
</details>

<details><summary>मूलम्</summary>

त्रिभिस्त्रिलोकीमनघैः स्वपूरैः तारागणाम्रेडितशीकरौघैः।   
विमार्जयन्ती वृजिनात् पुनीते विष्णोरियं विक्रमवैजयन्ती ॥
</details>


<details open><summary>विश्वास-प्रस्तुतिः</summary>

अभुग्नभागान्तरितैः पयोभिः सम्भिद्यमानैरियमन्तरेषु।   
नगेन्द्रमूर्धन्युपयाति शोभां नक्षत्रमालेव गजेन्द्रकुम्भे॥
</details>

<details><summary>मूलम्</summary>

अभुग्नभागान्तरितैः पयोभिः सम्भिद्यमानैरियमन्तरेषु।   
नगेन्द्रमूर्धन्युपयाति शोभां नक्षत्रमालेव गजेन्द्रकुम्भे॥
</details>


<details open><summary>विश्वास-प्रस्तुतिः</summary>

स्रोतोभिरस्याः परिपूर्यमाणः सुधामयं सिन्धुमिवादधानैः।   
अपां पतिर्नित्यमबिन्धनेन ज्वालावता नूनमशोषितोभूत् ॥
</details>

<details><summary>मूलम्</summary>

स्रोतोभिरस्याः परिपूर्यमाणः सुधामयं सिन्धुमिवादधानैः।   
अपां पतिर्नित्यमबिन्धनेन ज्वालावता नूनमशोषितोभूत् ॥
</details>


<details open><summary>विश्वास-प्रस्तुतिः</summary>

भगीरथप्रार्थितसिद्धिमेनां पृथक्प्रवाहां पृथिवीं पुनानाम्।   
भस्मीकृतानां सगरात्मजानां प्राहुः सुधां प्रापितदेवभावाम्॥
</details>

<details><summary>मूलम्</summary>

भगीरथप्रार्थितसिद्धिमेनां पृथक्प्रवाहां पृथिवीं पुनानाम्।   
भस्मीकृतानां सगरात्मजानां प्राहुः सुधां प्रापितदेवभावाम्॥
</details>


<details open><summary>विश्वास-प्रस्तुतिः</summary>

स्थानानुरूपां प्रसृतैः प्रवाहैर्महद्भिरेषा मधुरावदातैः।   
प्रालेयशैलात् प्रथितानुभावा प्रवर्तते वागिव वश्यवाचः॥
</details>

<details><summary>मूलम्</summary>

स्थानानुरूपां प्रसृतैः प्रवाहैर्महद्भिरेषा मधुरावदातैः।   
प्रालेयशैलात् प्रथितानुभावा प्रवर्तते वागिव वश्यवाचः॥
</details>


<details open><summary>विश्वास-प्रस्तुतिः</summary>

उदीरितास्तार्क्ष्यवानिलेन त्वन्नूपुरान्नूनमधीतनादाः।   
भवन्त्यमी स्वागतवादिनस्ते भागीरथीसैकतराजहंसाः॥
</details>

<details><summary>मूलम्</summary>

उदीरितास्तार्क्ष्यवानिलेन त्वन्नूपुरान्नूनमधीतनादाः।   
भवन्त्यमी स्वागतवादिनस्ते भागीरथीसैकतराजहंसाः॥
</details>


<details open><summary>विश्वास-प्रस्तुतिः</summary>

प्रदीयते सुन्दरि दूरकृष्टैर्दिव्येन ते शेखरसौरभेण।   
मयूरपिञ्छातपवारणश्रीर्मन्दाकिनीहेमसरोजभृङ्गैः॥
</details>

<details><summary>मूलम्</summary>

प्रदीयते सुन्दरि दूरकृष्टैर्दिव्येन ते शेखरसौरभेण।   
मयूरपिञ्छातपवारणश्रीर्मन्दाकिनीहेमसरोजभृङ्गैः॥
</details>


<details open><summary>विश्वास-प्रस्तुतिः</summary>

वहन्नसौ काञ्चनपद्मरेणून् व्योमापगावीचिविहारशीलः।   
विलुप्तपत्राङ्कुरमानने ते स्वेदोद्गमं न क्षमते समीरः॥
</details>

<details><summary>मूलम्</summary>

वहन्नसौ काञ्चनपद्मरेणून् व्योमापगावीचिविहारशीलः।   
विलुप्तपत्राङ्कुरमानने ते स्वेदोद्गमं न क्षमते समीरः॥
</details>


<details open><summary>विश्वास-प्रस्तुतिः</summary>

अस्याः समीरैरपनीतगन्धान्यलक्तकैरङ्कितसैकतानि।   
स्वैरोपभोगं सुरसुन्दरीणां विवृण्वते तीरलतागृहाणि॥
</details>

<details><summary>मूलम्</summary>

अस्याः समीरैरपनीतगन्धान्यलक्तकैरङ्कितसैकतानि।   
स्वैरोपभोगं सुरसुन्दरीणां विवृण्वते तीरलतागृहाणि॥
</details>


<details open><summary>विश्वास-प्रस्तुतिः</summary>

रहस्त्वदाश्लेषरसोत्सुकस्य त्वदेकदृष्टेरपि विश्वदृष्टेः।   
वियन्नदी लोचनयोरसौ मे विहन्ति लक्ष्यान्तरपक्षपातम्॥
</details>

<details><summary>मूलम्</summary>

रहस्त्वदाश्लेषरसोत्सुकस्य त्वदेकदृष्टेरपि विश्वदृष्टेः।   
वियन्नदी लोचनयोरसौ मे विहन्ति लक्ष्यान्तरपक्षपातम्॥
</details>


<details open><summary>विश्वास-प्रस्तुतिः</summary>

दिव्यं बदर्याश्रममेतदन्ते देवैः स्तुतं दक्षिणतः प्रतीयाः।   
निःश्रेयसं दर्शयतीव वृत्त्वा नारायणो यत्र नरेण सार्धम्॥
</details>

<details><summary>मूलम्</summary>

दिव्यं बदर्याश्रममेतदन्ते देवैः स्तुतं दक्षिणतः प्रतीयाः।   
निःश्रेयसं दर्शयतीव वृत्त्वा नारायणो यत्र नरेण सार्धम्॥
</details>


<details open><summary>विश्वास-प्रस्तुतिः</summary>

निवृत्तरागैः परिचर्यमाणो नाथः स्वयं नाकनिकेतनानाम्।   
धन्यैरनन्यैरनुपालनीयं धर्मं निजं धारयतीह शुद्धम् ॥
</details>

<details><summary>मूलम्</summary>

निवृत्तरागैः परिचर्यमाणो नाथः स्वयं नाकनिकेतनानाम्।   
धन्यैरनन्यैरनुपालनीयं धर्मं निजं धारयतीह शुद्धम् ॥
</details>


<details open><summary>विश्वास-प्रस्तुतिः</summary>

तृतीयवर्णप्रभवे निजाङ्गे स्त्रीरत्नमुत्पाद्य विहारयोगी ।   
इहात्मसम्मोहनलालसानामपत्रपामप्सरसामकार्षीत् ॥
</details>

<details><summary>मूलम्</summary>

तृतीयवर्णप्रभवे निजाङ्गे स्त्रीरत्नमुत्पाद्य विहारयोगी ।   
इहात्मसम्मोहनलालसानामपत्रपामप्सरसामकार्षीत् ॥
</details>


<details open><summary>विश्वास-प्रस्तुतिः</summary>

अन्यच्च दूरादनघं तदीयं प्राग्दक्षिणं भाति तपोवनाग्र्यम् ।   
भजन्ति यस्मिन् पदयोरमुष्य न्यासं शुभं निश्चितयोगलक्ष्याः॥
</details>

<details><summary>मूलम्</summary>

अन्यच्च दूरादनघं तदीयं प्राग्दक्षिणं भाति तपोवनाग्र्यम् ।   
भजन्ति यस्मिन् पदयोरमुष्य न्यासं शुभं निश्चितयोगलक्ष्याः॥
</details>


<details open><summary>विश्वास-प्रस्तुतिः</summary>

अत्र स्थितं श्रान्तिजुषां मुनीनां छायालकृष्णाजिनपल्लवेन।   
वैरोचनेर्दानजलावसेकात् वर्धिष्णुना वामनपादपेन ॥
</details>

<details><summary>मूलम्</summary>

अत्र स्थितं श्रान्तिजुषां मुनीनां छायालकृष्णाजिनपल्लवेन।   
वैरोचनेर्दानजलावसेकात् वर्धिष्णुना वामनपादपेन ॥
</details>


<details open><summary>विश्वास-प्रस्तुतिः</summary>

इमानि च प्रेयसि तापसानामेकान्तहृद्यानि तपोवनानि ।   
इहैकपादस्थितिमेतदीयां धर्मो युगे धारयतीव तुर्ये॥
</details>

<details><summary>मूलम्</summary>

इमानि च प्रेयसि तापसानामेकान्तहृद्यानि तपोवनानि ।   
इहैकपादस्थितिमेतदीयां धर्मो युगे धारयतीव तुर्ये॥
</details>


<details open><summary>विश्वास-प्रस्तुतिः</summary>

तमो निगीर्णं सकृदेव पुंसामासीदतामाश्रमहव्यवाहाः।   
इहौषधाख्यानि हवींषि भुक्त्वा धूमोपलक्ष्यं ध्रुवमुद्वमन्ति ॥
</details>

<details><summary>मूलम्</summary>

तमो निगीर्णं सकृदेव पुंसामासीदतामाश्रमहव्यवाहाः।   
इहौषधाख्यानि हवींषि भुक्त्वा धूमोपलक्ष्यं ध्रुवमुद्वमन्ति ॥
</details>


<details open><summary>विश्वास-प्रस्तुतिः</summary>

निजाश्रम्भ्यः प्रतिनिर्जिहानाः दूरादमी दर्शितपूर्णकुम्भाः।   
सत्याशिषः सम्प्रति साधुवाक्यैरभ्यर्चयन्त्याहितवह्नयस्त्वाम्॥
</details>

<details><summary>मूलम्</summary>

निजाश्रम्भ्यः प्रतिनिर्जिहानाः दूरादमी दर्शितपूर्णकुम्भाः।   
सत्याशिषः सम्प्रति साधुवाक्यैरभ्यर्चयन्त्याहितवह्नयस्त्वाम्॥
</details>


<details open><summary>विश्वास-प्रस्तुतिः</summary>

समीपवृक्षेष्विह बद्धनीडाः शिक्षोपपन्नां श्रुतिमुद्गृणन्तः।   
शकुन्तयः शोणमुखा भजन्ते सब्रह्मचर्यं सह तीक्ष्णधीभिः॥
</details>

<details><summary>मूलम्</summary>

समीपवृक्षेष्विह बद्धनीडाः शिक्षोपपन्नां श्रुतिमुद्गृणन्तः।   
शकुन्तयः शोणमुखा भजन्ते सब्रह्मचर्यं सह तीक्ष्णधीभिः॥
</details>


<details open><summary>विश्वास-प्रस्तुतिः</summary>

धर्मस्य सम्भूतिरिवाग्रतस्ते सान्दीपिनेराश्रमभूमिरेषा ।   
अधीतिनो यत्र मम त्रिवेद्यामन्तः स्थिरालोक इवान्तरात्मा॥
</details>

<details><summary>मूलम्</summary>

धर्मस्य सम्भूतिरिवाग्रतस्ते सान्दीपिनेराश्रमभूमिरेषा ।   
अधीतिनो यत्र मम त्रिवेद्यामन्तः स्थिरालोक इवान्तरात्मा॥
</details>


<details open><summary>विश्वास-प्रस्तुतिः</summary>

समग्ररत्नौघमिवाब्धितोयं तारागणैराप्तमिवान्तरिक्षम् ।   
विशङ्कटं विन्ध्यहिमाद्रिमध्यं पुण्यं प्रिये भूषितमेतदार्यैः॥
</details>

<details><summary>मूलम्</summary>

समग्ररत्नौघमिवाब्धितोयं तारागणैराप्तमिवान्तरिक्षम् ।   
विशङ्कटं विन्ध्यहिमाद्रिमध्यं पुण्यं प्रिये भूषितमेतदार्यैः॥
</details>


<details open><summary>विश्वास-प्रस्तुतिः</summary>

पितृक्रियानिर्वृतजामदग्न्यं क्षिप्तैनसां क्षेत्रमिदं कुरूणाम् ।   
समेयुषां संयुगदीक्षयैतत् देहत्यजां दक्षिणतो न पन्थाः॥
</details>

<details><summary>मूलम्</summary>

पितृक्रियानिर्वृतजामदग्न्यं क्षिप्तैनसां क्षेत्रमिदं कुरूणाम् ।   
समेयुषां संयुगदीक्षयैतत् देहत्यजां दक्षिणतो न पन्थाः॥
</details>


<details open><summary>विश्वास-प्रस्तुतिः</summary>

सव्ये भवत्याः सरयूसमेता सम्येयमाभाति पुरी रघूणाम् ।   
दयाविपाकेन चराचराणां दिव्यं पदं यत्र दिदेश रामः॥
</details>

<details><summary>मूलम्</summary>

सव्ये भवत्याः सरयूसमेता सम्येयमाभाति पुरी रघूणाम् ।   
दयाविपाकेन चराचराणां दिव्यं पदं यत्र दिदेश रामः॥
</details>


<details open><summary>विश्वास-प्रस्तुतिः</summary>

तमालषण्डैस्तमसेव दृष्टैर्वामेतरो वामविलोचने नः।   
वसुन्धराकुन्तलकान्तिचोरैः कान्तैरसौ भाति कलिन्दशैलः॥
</details>

<details><summary>मूलम्</summary>

तमालषण्डैस्तमसेव दृष्टैर्वामेतरो वामविलोचने नः।   
वसुन्धराकुन्तलकान्तिचोरैः कान्तैरसौ भाति कलिन्दशैलः॥
</details>


<details open><summary>विश्वास-प्रस्तुतिः</summary>

दिवाकरेणात्र बिलेषु नूनं बन्दीकृतानां बहुलक्षपाणाम्।   
छायाविशेषैः प्रचितैस्तदर्हमाप्यायनामारचयन्ति वृक्षाः॥
</details>

<details><summary>मूलम्</summary>

दिवाकरेणात्र बिलेषु नूनं बन्दीकृतानां बहुलक्षपाणाम्।   
छायाविशेषैः प्रचितैस्तदर्हमाप्यायनामारचयन्ति वृक्षाः॥
</details>


<details open><summary>विश्वास-प्रस्तुतिः</summary>

इतः प्रभूतात् पितुराव्रजन्ती कालिन्द्यसौ कालियदोषमुक्ता।   
समेत्य सख्येव सुरस्रवन्त्या सरित्पतिं शुद्धिमती प्रयाति ॥
</details>

<details><summary>मूलम्</summary>

इतः प्रभूतात् पितुराव्रजन्ती कालिन्द्यसौ कालियदोषमुक्ता।   
समेत्य सख्येव सुरस्रवन्त्या सरित्पतिं शुद्धिमती प्रयाति ॥
</details>


<details open><summary>विश्वास-प्रस्तुतिः</summary>

स्वमूलशैलस्य विभाति शृङ्गे धातूपरक्ते सवितुस्सुतेयम् ।   
महावराहस्य महीव पूर्वं दंष्ट्राङ्कुरे दानवशोणिताङ्के ॥
</details>

<details><summary>मूलम्</summary>

स्वमूलशैलस्य विभाति शृङ्गे धातूपरक्ते सवितुस्सुतेयम् ।   
महावराहस्य महीव पूर्वं दंष्ट्राङ्कुरे दानवशोणिताङ्के ॥
</details>


<details open><summary>विश्वास-प्रस्तुतिः</summary>

यमस्वसुस्तन्वि यथार्थनामा मान्या समीपे मधुरा बिभाति ।   
सुपर्वणां यत्र सभां सुधर्मा भूमेरहं भूषणतामनैषम् ॥
</details>

<details><summary>मूलम्</summary>

यमस्वसुस्तन्वि यथार्थनामा मान्या समीपे मधुरा बिभाति ।   
सुपर्वणां यत्र सभां सुधर्मा भूमेरहं भूषणतामनैषम् ॥
</details>


<details open><summary>विश्वास-प्रस्तुतिः</summary>

पिबत्यसौ पश्चिमदक्षिणाशां नूनं खगेशोयमनूनवेगः।   
विलोकितानामिह न व्यवस्था नेदीयसां देवि दवीयसां वा ॥
</details>

<details><summary>मूलम्</summary>

पिबत्यसौ पश्चिमदक्षिणाशां नूनं खगेशोयमनूनवेगः।   
विलोकितानामिह न व्यवस्था नेदीयसां देवि दवीयसां वा ॥
</details>


<details open><summary>विश्वास-प्रस्तुतिः</summary>

त्रयीमयस्तन्वि तवौपवाह्यः कालक्रमादापनतो धरण्याम् ।   
सामाभिरामध्वनिभिः समन्तात् पक्षानिलैर्मार्जयतीव दोषान् ॥
</details>

<details><summary>मूलम्</summary>

त्रयीमयस्तन्वि तवौपवाह्यः कालक्रमादापनतो धरण्याम् ।   
सामाभिरामध्वनिभिः समन्तात् पक्षानिलैर्मार्जयतीव दोषान् ॥
</details>


<details open><summary>विश्वास-प्रस्तुतिः</summary>

आ पश्चिमादम्बुनिधेरवन्ध्या शरत्प्रसूतैः क्षितिरस्य सस्यैः।   
दिवौकसां दर्शितभागधेया दिशत्यसौ लोचनदिष्टवृद्धिम् ॥
</details>

<details><summary>मूलम्</summary>

आ पश्चिमादम्बुनिधेरवन्ध्या शरत्प्रसूतैः क्षितिरस्य सस्यैः।   
दिवौकसां दर्शितभागधेया दिशत्यसौ लोचनदिष्टवृद्धिम् ॥
</details>


<details open><summary>विश्वास-प्रस्तुतिः</summary>

सरित्प्रवाहैर्व्यतिकीर्यमाणैः सङ्कल्पयोनेरिव शिल्पभेदैः।   
पश्य प्रिये त्वं परिवृत्य किञ्चित् दिव्योपमान् जानपदान् विशेषान् ॥
</details>

<details><summary>मूलम्</summary>

सरित्प्रवाहैर्व्यतिकीर्यमाणैः सङ्कल्पयोनेरिव शिल्पभेदैः।   
पश्य प्रिये त्वं परिवृत्य किञ्चित् दिव्योपमान् जानपदान् विशेषान् ॥
</details>


<details open><summary>विश्वास-प्रस्तुतिः</summary>

तवैष जीर्णश्चलयन् पुरस्तात् विद्युन्मयीं वेत्रलतां प्रतन्वीम् ।   
बिभर्ति शुद्धो धृतकञ्चुकश्रीः प्रायः प्रतीहारपदं पयोदः॥
</details>

<details><summary>मूलम्</summary>

तवैष जीर्णश्चलयन् पुरस्तात् विद्युन्मयीं वेत्रलतां प्रतन्वीम् ।   
बिभर्ति शुद्धो धृतकञ्चुकश्रीः प्रायः प्रतीहारपदं पयोदः॥
</details>


<details open><summary>विश्वास-प्रस्तुतिः</summary>

आदाय शालिस्तबकान् अदूरात् प्राप्ता शुकश्रेणिरसौ विभाति ।   
त्वदागमप्रीतशरत्प्रयुक्ता वैहायसी वन्दनमालिकेव ॥
</details>

<details><summary>मूलम्</summary>

आदाय शालिस्तबकान् अदूरात् प्राप्ता शुकश्रेणिरसौ विभाति ।   
त्वदागमप्रीतशरत्प्रयुक्ता वैहायसी वन्दनमालिकेव ॥
</details>


<details open><summary>विश्वास-प्रस्तुतिः</summary>

आरक्तफुल्लैररविन्दिनीनां सूनैरमी नूतनसूर्यकल्पैः।   
त्वत्कान्तिमाध्वीमनुभूय रक्तैर्नेत्रैरिवाभान्ति समुद्रदाराः॥
</details>

<details><summary>मूलम्</summary>

आरक्तफुल्लैररविन्दिनीनां सूनैरमी नूतनसूर्यकल्पैः।   
त्वत्कान्तिमाध्वीमनुभूय रक्तैर्नेत्रैरिवाभान्ति समुद्रदाराः॥
</details>


<details open><summary>विश्वास-प्रस्तुतिः</summary>

करेणुकाभिः सह गाहमानाः पयः प्रसन्नं शरदापगानाम् ।   
अमी निमीलन्नयनाः कपोलैराविर्मदैराविलयन्ति नागाः॥
</details>

<details><summary>मूलम्</summary>

करेणुकाभिः सह गाहमानाः पयः प्रसन्नं शरदापगानाम् ।   
अमी निमीलन्नयनाः कपोलैराविर्मदैराविलयन्ति नागाः॥
</details>


<details open><summary>विश्वास-प्रस्तुतिः</summary>

स एष सप्तच्छदरेणुजालैः क्रीडन्निवालिम्पति गन्धवाहः।   
वन्यद्विपानां व्रजतां प्रतीपं मदप्रवाहैर्मलिनान् कपोलान् ॥
</details>

<details><summary>मूलम्</summary>

स एष सप्तच्छदरेणुजालैः क्रीडन्निवालिम्पति गन्धवाहः।   
वन्यद्विपानां व्रजतां प्रतीपं मदप्रवाहैर्मलिनान् कपोलान् ॥
</details>


<details open><summary>विश्वास-प्रस्तुतिः</summary>

अभिन्नवर्णा गृहिणीव भव्या वेलाटवी वारिनिधेर्विभाति ।   
नित्यानुभूतामपि नव्यबुद्ध्या रसैरसौ निर्विशतीव हृष्यन् ॥
</details>

<details><summary>मूलम्</summary>

अभिन्नवर्णा गृहिणीव भव्या वेलाटवी वारिनिधेर्विभाति ।   
नित्यानुभूतामपि नव्यबुद्ध्या रसैरसौ निर्विशतीव हृष्यन् ॥
</details>


<details open><summary>विश्वास-प्रस्तुतिः</summary>

तरङ्गवेगात् तरलाम्बुधारी गृह्णात्यसौ गारुडरत्नवर्णः।   
वसुन्धरावारिरुहस्य पार्श्वै सिद्धोदयां श्यामलपत्रशोभाम्॥
</details>

<details><summary>मूलम्</summary>

तरङ्गवेगात् तरलाम्बुधारी गृह्णात्यसौ गारुडरत्नवर्णः।   
वसुन्धरावारिरुहस्य पार्श्वै सिद्धोदयां श्यामलपत्रशोभाम्॥
</details>


<details open><summary>विश्वास-प्रस्तुतिः</summary>

विभाति पर्यन्तमही पयोधेः फेनैरसौ वीचिकरप्रकीर्णैः।   
अभ्यर्चितानां त्रिदशातिथीनामाहारशेषैरिव पर्युदस्तैः॥
</details>

<details><summary>मूलम्</summary>

विभाति पर्यन्तमही पयोधेः फेनैरसौ वीचिकरप्रकीर्णैः।   
अभ्यर्चितानां त्रिदशातिथीनामाहारशेषैरिव पर्युदस्तैः॥
</details>


<details open><summary>विश्वास-प्रस्तुतिः</summary>

प्रवालवह्नौ परिदीप्यमाने मुञ्चन्त्यसौ मौक्तिकलाजवर्षम् ।   
अमुष्य वेला धृतवेपथुस्ते वैवाहिकीं स्मारयति स्म वेलाम् ॥
</details>

<details><summary>मूलम्</summary>

प्रवालवह्नौ परिदीप्यमाने मुञ्चन्त्यसौ मौक्तिकलाजवर्षम् ।   
अमुष्य वेला धृतवेपथुस्ते वैवाहिकीं स्मारयति स्म वेलाम् ॥
</details>


<details open><summary>विश्वास-प्रस्तुतिः</summary>

स्वसम्भवं सम्प्रति पारिजातं दृष्ट्वा चिरप्रोषितसंनिवृत्तम् ।   
आलिङ्गनार्थीव तरङ्गहस्तान् आविर्मणीन् उन्नमयत्युदन्वान् ।
</details>

<details><summary>मूलम्</summary>

स्वसम्भवं सम्प्रति पारिजातं दृष्ट्वा चिरप्रोषितसंनिवृत्तम् ।   
आलिङ्गनार्थीव तरङ्गहस्तान् आविर्मणीन् उन्नमयत्युदन्वान् ।
</details>

<details open><summary>विश्वास-प्रस्तुतिः</summary>

अहीन्द्रनिश्वासमरुत्प्रणुन्नैरावर्तसम्भेदिभिरेष फेनैः।   
उपायनं दित्सुरिवाम्बुधिस्ते मुक्तातपत्राणि मुहुः प्रसूते ॥
</details>

<details><summary>मूलम्</summary>

अहीन्द्रनिश्वासमरुत्प्रणुन्नैरावर्तसम्भेदिभिरेष फेनैः।   
उपायनं दित्सुरिवाम्बुधिस्ते मुक्तातपत्राणि मुहुः प्रसूते ॥
</details>


<details open><summary>विश्वास-प्रस्तुतिः</summary>

वेलाचलादर्भकपञ्चवक्त्रान् विहङ्गपातेन जिघृक्षमाणान्।   
निमज्जनोन्मज्जनवेगभूम्ना मातङ्गयादांसि विलोभयन्ति ॥
</details>

<details><summary>मूलम्</summary>

वेलाचलादर्भकपञ्चवक्त्रान् विहङ्गपातेन जिघृक्षमाणान्।   
निमज्जनोन्मज्जनवेगभूम्ना मातङ्गयादांसि विलोभयन्ति ॥
</details>


<details open><summary>विश्वास-प्रस्तुतिः</summary>

प्रवालमुक्तामणिभिः प्रदिष्टैः प्रत्याहृतैः पत्रलताङ्कुराद्यैः।   
अन्योन्यभूषापरिवृत्तिलीलां करोत्यसौ कूलभुवा पयोधिः॥
</details>

<details><summary>मूलम्</summary>

प्रवालमुक्तामणिभिः प्रदिष्टैः प्रत्याहृतैः पत्रलताङ्कुराद्यैः।   
अन्योन्यभूषापरिवृत्तिलीलां करोत्यसौ कूलभुवा पयोधिः॥
</details>


<details open><summary>विश्वास-प्रस्तुतिः</summary>

वर्णं महानीलमणिप्रकाशैः स्मितद्युतिं मौक्तिकचन्द्रिकाभिः।   
बिम्बाधरं विद्रुमभङ्गभेदैः व्यनक्त्यसौ तन्वि तवाम्बुराशिः॥
</details>

<details><summary>मूलम्</summary>

वर्णं महानीलमणिप्रकाशैः स्मितद्युतिं मौक्तिकचन्द्रिकाभिः।   
बिम्बाधरं विद्रुमभङ्गभेदैः व्यनक्त्यसौ तन्वि तवाम्बुराशिः॥
</details>


<details open><summary>विश्वास-प्रस्तुतिः</summary>

विवृण्वती बाडबवह्निदीप्तिं विद्योतते विद्रिमपङ्क्तिरेषा ।   
देवेन सम्पीडितयोस्त्रिधाम्ना दैत्येन्द्रयोरान्त्रपरम्परेव ॥
</details>

<details><summary>मूलम्</summary>

विवृण्वती बाडबवह्निदीप्तिं विद्योतते विद्रिमपङ्क्तिरेषा ।   
देवेन सम्पीडितयोस्त्रिधाम्ना दैत्येन्द्रयोरान्त्रपरम्परेव ॥
</details>


<details open><summary>विश्वास-प्रस्तुतिः</summary>

महावराहस्य खुराद्रिघातैः क्षुण्णः प्रविद्धो रघुवीरबाणैः।   
विसंस्थुलद्वीपतयोपलक्ष्यैर्वीरव्रणैरेष बिभाति रूढैः॥
</details>

<details><summary>मूलम्</summary>

महावराहस्य खुराद्रिघातैः क्षुण्णः प्रविद्धो रघुवीरबाणैः।   
विसंस्थुलद्वीपतयोपलक्ष्यैर्वीरव्रणैरेष बिभाति रूढैः॥
</details>


<details open><summary>विश्वास-प्रस्तुतिः</summary>

सम्भृत्य तोयं सहसोज्जिहानान् सेन्द्रायुधान् पश्य घनान् सनादान्।   
उदन्वना दुर्जयमन्तरिक्षं जेतुं प्रवृत्तानिव तस्य पुत्रान् ॥
</details>

<details><summary>मूलम्</summary>

सम्भृत्य तोयं सहसोज्जिहानान् सेन्द्रायुधान् पश्य घनान् सनादान्।   
उदन्वना दुर्जयमन्तरिक्षं जेतुं प्रवृत्तानिव तस्य पुत्रान् ॥
</details>


<details open><summary>विश्वास-प्रस्तुतिः</summary>

अपां तरङ्गैरयमन्तरङ्गैराप्लावयिष्यन् समये धरित्रीम् ।   
समीनयूधस्तनुते सरस्वान् सन्नाहगन्धीनि गतागतानि ॥
</details>

<details><summary>मूलम्</summary>

अपां तरङ्गैरयमन्तरङ्गैराप्लावयिष्यन् समये धरित्रीम् ।   
समीनयूधस्तनुते सरस्वान् सन्नाहगन्धीनि गतागतानि ॥
</details>


<details open><summary>विश्वास-प्रस्तुतिः</summary>

असौ परप्रेमपदं स्वभावादापूर्यमाणो महता रसेन।   
आत्मेव दृष्टः सहसा प्रजानामदर्शनेच्छामितरेषु दत्ते ॥
</details>

<details><summary>मूलम्</summary>

असौ परप्रेमपदं स्वभावादापूर्यमाणो महता रसेन।   
आत्मेव दृष्टः सहसा प्रजानामदर्शनेच्छामितरेषु दत्ते ॥
</details>


<details open><summary>विश्वास-प्रस्तुतिः</summary>

गरुत्मतः कम्पितदिव्यवृक्षं पक्षानिलं पातुमुपेत्य नागाः।   
वितन्वतेबालमणिप्रकाशैरसूर्यबालातपमन्तरिक्षम् ॥
</details>

<details><summary>मूलम्</summary>

गरुत्मतः कम्पितदिव्यवृक्षं पक्षानिलं पातुमुपेत्य नागाः।   
वितन्वतेबालमणिप्रकाशैरसूर्यबालातपमन्तरिक्षम् ॥
</details>


<details open><summary>विश्वास-प्रस्तुतिः</summary>

मरुद्भिराघूर्णितसाद्रिनागैर्वेगोद्भवैरस्य विमथ्यमानः।   
उत्क्षिप्तशङ्खप्रकरापदेशात् भूयः सुधामुद्गिरतीव सिन्धुः॥
</details>

<details><summary>मूलम्</summary>

मरुद्भिराघूर्णितसाद्रिनागैर्वेगोद्भवैरस्य विमथ्यमानः।   
उत्क्षिप्तशङ्खप्रकरापदेशात् भूयः सुधामुद्गिरतीव सिन्धुः॥
</details>


<details open><summary>विश्वास-प्रस्तुतिः</summary>

दोधूयमानं विविधोर्मियोगात् छायागरुत्मन्तमवेक्ष्य भीताः।   
आवर्तशैलीमभिनेतुमिच्छन्त्यङ्गैरमी कुण्डलितैर्भुजङ्गाः॥
</details>

<details><summary>मूलम्</summary>

दोधूयमानं विविधोर्मियोगात् छायागरुत्मन्तमवेक्ष्य भीताः।   
आवर्तशैलीमभिनेतुमिच्छन्त्यङ्गैरमी कुण्डलितैर्भुजङ्गाः॥
</details>


<details open><summary>विश्वास-प्रस्तुतिः</summary>

सफेनहासो जटिलः प्रवालैरुद्वर्तयन् ऊर्मिभुजैर्भुजङ्गान्।   
विडम्बयत्येष निसर्गभीमः कस्यापि कल्पान्तनटस्य लीलाम् ॥
</details>

<details><summary>मूलम्</summary>

सफेनहासो जटिलः प्रवालैरुद्वर्तयन् ऊर्मिभुजैर्भुजङ्गान्।   
विडम्बयत्येष निसर्गभीमः कस्यापि कल्पान्तनटस्य लीलाम् ॥
</details>


<details open><summary>विश्वास-प्रस्तुतिः</summary>

अशेषतः सोयमचिन्त्यभूमा कुम्भीकुमारेण निपीतवान्तः।   
सिष्णासया सम्पततोपि दृष्ट्वा द्विजाधिपान् वेपत इत्यवैमि॥
</details>

<details><summary>मूलम्</summary>

अशेषतः सोयमचिन्त्यभूमा कुम्भीकुमारेण निपीतवान्तः।   
सिष्णासया सम्पततोपि दृष्ट्वा द्विजाधिपान् वेपत इत्यवैमि॥
</details>


<details open><summary>विश्वास-प्रस्तुतिः</summary>

प्रदर्शितात्मभ्रमणेन नूनं प्रत्यायितां मन्दरनर्तकेन ।   
सव्यापसव्यैर्भ्रमणैस्तरस्वी रम्यामसौ पुष्यति रासलीलाम् ॥
</details>

<details><summary>मूलम्</summary>

प्रदर्शितात्मभ्रमणेन नूनं प्रत्यायितां मन्दरनर्तकेन ।   
सव्यापसव्यैर्भ्रमणैस्तरस्वी रम्यामसौ पुष्यति रासलीलाम् ॥
</details>


<details open><summary>विश्वास-प्रस्तुतिः</summary>

तैस्तैरसौ निर्मथितो विधूतः संक्षोभितो बन्धनपीडन्द्यैः।   
प्रसादगाम्भीर्यनिधिः प्रथिम्ना क्षमान्वयं नोज्झति शीतलात्मा ॥
</details>

<details><summary>मूलम्</summary>

तैस्तैरसौ निर्मथितो विधूतः संक्षोभितो बन्धनपीडन्द्यैः।   
प्रसादगाम्भीर्यनिधिः प्रथिम्ना क्षमान्वयं नोज्झति शीतलात्मा ॥
</details>


<details open><summary>विश्वास-प्रस्तुतिः</summary>

विमथ्य विश्राणितमेतदीयं दैत्यद्विषा देवि मरुत्वदाद्याः।   
सारं पिबन्तस्त्रिदशाः कदापि द्राघीयसीं नानुभवन्ति निद्राम् ॥
</details>

<details><summary>मूलम्</summary>

विमथ्य विश्राणितमेतदीयं दैत्यद्विषा देवि मरुत्वदाद्याः।   
सारं पिबन्तस्त्रिदशाः कदापि द्राघीयसीं नानुभवन्ति निद्राम् ॥
</details>


<details open><summary>विश्वास-प्रस्तुतिः</summary>

कलत्रवन्तं पुरुषं पुराणं कपालिनं चन्द्रकलावतंसम् ।   
ऐरावताद्यैः प्रचितान् अकार्षीत् वैमानिकान् एष महावदान्यः॥
</details>

<details><summary>मूलम्</summary>

कलत्रवन्तं पुरुषं पुराणं कपालिनं चन्द्रकलावतंसम् ।   
ऐरावताद्यैः प्रचितान् अकार्षीत् वैमानिकान् एष महावदान्यः॥
</details>


<details open><summary>विश्वास-प्रस्तुतिः</summary>

इदं जगद्दर्शिततारतम्यं यद्भ्रूलतालास्यविशेषनिघ्नम् ।   
प्रजापतीनां जननीमजन्यां तामेष देवीमनघामसूत ॥
</details>

<details><summary>मूलम्</summary>

इदं जगद्दर्शिततारतम्यं यद्भ्रूलतालास्यविशेषनिघ्नम् ।   
प्रजापतीनां जननीमजन्यां तामेष देवीमनघामसूत ॥
</details>


<details open><summary>विश्वास-प्रस्तुतिः</summary>

वराय दत्त्वा निरवद्ययूने कन्यामसौ कौस्तुभयौतकं च ।   
महोत्सवे वाहनभोजनाद्यैरानर्च देवान् इतरान् यथार्हम् ॥
</details>

<details><summary>मूलम्</summary>

वराय दत्त्वा निरवद्ययूने कन्यामसौ कौस्तुभयौतकं च ।   
महोत्सवे वाहनभोजनाद्यैरानर्च देवान् इतरान् यथार्हम् ॥
</details>


<details open><summary>विश्वास-प्रस्तुतिः</summary>

जगन्त्यशेषाणि यदेकदेशे पर्यङ्कतां तस्य गतः प्रथिम्ना।   
अलङ्घनीयं महिमानमन्यैर्भजत्यसौ भावितशेषभावः॥
</details>

<details><summary>मूलम्</summary>

जगन्त्यशेषाणि यदेकदेशे पर्यङ्कतां तस्य गतः प्रथिम्ना।   
अलङ्घनीयं महिमानमन्यैर्भजत्यसौ भावितशेषभावः॥
</details>


<details open><summary>विश्वास-प्रस्तुतिः</summary>

अनर्घमाद्यं हरिनीलरत्नं लक्ष्मीदृशा नित्यनिदर्शनीयम् ।   
नभः प्रतिच्छन्दनिभेन नूनमन्तर्गतं व्यञ्जयति स्वधाम्ना ॥
</details>

<details><summary>मूलम्</summary>

अनर्घमाद्यं हरिनीलरत्नं लक्ष्मीदृशा नित्यनिदर्शनीयम् ।   
नभः प्रतिच्छन्दनिभेन नूनमन्तर्गतं व्यञ्जयति स्वधाम्ना ॥
</details>


<details open><summary>विश्वास-प्रस्तुतिः</summary>

मधुद्विषो वर्णमुषां मणीनां त्रासव्यपायेपि तिरोहितानाम् ।   
उदन्तमाख्यातुमिवोर्मिमाली करान् असौ कर्षति वीचिहस्तैः॥
</details>

<details><summary>मूलम्</summary>

मधुद्विषो वर्णमुषां मणीनां त्रासव्यपायेपि तिरोहितानाम् ।   
उदन्तमाख्यातुमिवोर्मिमाली करान् असौ कर्षति वीचिहस्तैः॥
</details>


<details open><summary>विश्वास-प्रस्तुतिः</summary>

पश्यामि सौहार्दवतां तवाक्ष्णा तरङ्गनिम्नोन्नतलङ्घनेन।   
उद्वर्तितानां महसां मणीनामूर्ध्वं प्रसर्पन्तमिवोर्मिमन्तम्॥
</details>

<details><summary>मूलम्</summary>

पश्यामि सौहार्दवतां तवाक्ष्णा तरङ्गनिम्नोन्नतलङ्घनेन।   
उद्वर्तितानां महसां मणीनामूर्ध्वं प्रसर्पन्तमिवोर्मिमन्तम्॥
</details>


<details open><summary>विश्वास-प्रस्तुतिः</summary>

अन्वेषयन् दित्सितदक्षिणोहमाचार्यसान्दीपिनिसूनुवृत्तम् ।   
आविष्टशङ्खासुरसन्निवेशं प्राञ्चं महाशङ्खमिहान्वविन्दम् ॥
</details>

<details><summary>मूलम्</summary>

अन्वेषयन् दित्सितदक्षिणोहमाचार्यसान्दीपिनिसूनुवृत्तम् ।   
आविष्टशङ्खासुरसन्निवेशं प्राञ्चं महाशङ्खमिहान्वविन्दम् ॥
</details>

यादोनिधाने यदुराजधान्याः सम्प्राप्तये सेतुरिहोपक्लृप्तः॥

   
रामेण सीतापतिना निबद्धे लङ्कापथे लाघवमादधाति ॥


<details open><summary>विश्वास-प्रस्तुतिः</summary>

अमूनि कैलासनिभान्यदूरात् सिद्धाङ्गनासेव्यलतागृहाणि ।   
पुण्यानि सत्ये पुलिनानि सिन्धोश्चिरेण दृष्टिं चरितार्थयन्ति ॥
</details>

<details><summary>मूलम्</summary>

अमूनि कैलासनिभान्यदूरात् सिद्धाङ्गनासेव्यलतागृहाणि ।   
पुण्यानि सत्ये पुलिनानि सिन्धोश्चिरेण दृष्टिं चरितार्थयन्ति ॥
</details>


<details open><summary>विश्वास-प्रस्तुतिः</summary>

तटप्रदेशेषु तरङ्गहस्तैः प्रसारयन् सम्प्रति फेनपङ्क्तीः।   
सभाजनार्थं तनुते भवत्याः प्रायः पदन्यासपटीमुदन्वान् ॥
</details>

<details><summary>मूलम्</summary>

तटप्रदेशेषु तरङ्गहस्तैः प्रसारयन् सम्प्रति फेनपङ्क्तीः।   
सभाजनार्थं तनुते भवत्याः प्रायः पदन्यासपटीमुदन्वान् ॥
</details>


<details open><summary>विश्वास-प्रस्तुतिः</summary>

विलङ्घयन् व्योमपथेन सिन्धुं त्वद्दर्शने दीप्तकुतूहलानाम् ।   
रथस्तवासौ त्वरयातिशेते मनोरथं विष्णुपदीवधूनाम् ॥
</details>

<details><summary>मूलम्</summary>

विलङ्घयन् व्योमपथेन सिन्धुं त्वद्दर्शने दीप्तकुतूहलानाम् ।   
रथस्तवासौ त्वरयातिशेते मनोरथं विष्णुपदीवधूनाम् ॥
</details>


<details open><summary>विश्वास-प्रस्तुतिः</summary>

सुरद्रुमस्त्वद्विरहालसानां तवागमं सूचयितुं सखीनाम् ।   
मधुव्रतीनां मधुरैः प्रणादैः प्रियंवदं प्रेषयतीव गन्धम् ॥
</details>

<details><summary>मूलम्</summary>

सुरद्रुमस्त्वद्विरहालसानां तवागमं सूचयितुं सखीनाम् ।   
मधुव्रतीनां मधुरैः प्रणादैः प्रियंवदं प्रेषयतीव गन्धम् ॥
</details>


<details open><summary>विश्वास-प्रस्तुतिः</summary>

विजित्य सङ्ख्ये नरकं सनाकं प्रत्यागतं मां प्रतिगन्तुकामाः।   
पौराः प्रहर्षोपनतैः प्रणादैरम्भोनिधेरन्तरयन्ति घोषान्॥
</details>

<details><summary>मूलम्</summary>

विजित्य सङ्ख्ये नरकं सनाकं प्रत्यागतं मां प्रतिगन्तुकामाः।   
पौराः प्रहर्षोपनतैः प्रणादैरम्भोनिधेरन्तरयन्ति घोषान्॥
</details>


<details open><summary>विश्वास-प्रस्तुतिः</summary>

विधाय तार्क्ष्यं गगनाब्धिपोतं सार्धं मया देवि समाव्रजन्तीम् ।   
प्रत्युद्गतेव प्रतिभाति भव्या दूरादियं द्वारवती पुरी त्वाम् ॥
</details>

<details><summary>मूलम्</summary>

विधाय तार्क्ष्यं गगनाब्धिपोतं सार्धं मया देवि समाव्रजन्तीम् ।   
प्रत्युद्गतेव प्रतिभाति भव्या दूरादियं द्वारवती पुरी त्वाम् ॥
</details>


<details open><summary>विश्वास-प्रस्तुतिः</summary>

निबद्धजैत्रध्वजपङ्क्तिरम्या पुष्पैरसौ पूरितराजमार्गा ।   
सदामजान्बूनदतोरणश्रीः सौधत्विषा सूचयतीव हर्षम् ॥
</details>

<details><summary>मूलम्</summary>

निबद्धजैत्रध्वजपङ्क्तिरम्या पुष्पैरसौ पूरितराजमार्गा ।   
सदामजान्बूनदतोरणश्रीः सौधत्विषा सूचयतीव हर्षम् ॥
</details>


<details open><summary>विश्वास-प्रस्तुतिः</summary>

पदे परस्मिन्निव नित्यमस्यां शुद्धेन सत्त्वेन विभूषितायाम् ।   
धर्मस्य वासाः प्रथिताः पृथिव्यां सरित्पतौ गोष्पदवद्भवन्ति ॥
</details>

<details><summary>मूलम्</summary>

पदे परस्मिन्निव नित्यमस्यां शुद्धेन सत्त्वेन विभूषितायाम् ।   
धर्मस्य वासाः प्रथिताः पृथिव्यां सरित्पतौ गोष्पदवद्भवन्ति ॥
</details>


<details open><summary>विश्वास-प्रस्तुतिः</summary>

स्वरश्मिनिष्पादितसूर्यभेदामर्चिर्मुखैरञ्चितभव्यभागाम् ।   
निवृत्तिधर्मे नियतस्थितीनां नैश्श्रेयसीं पद्धतिमाहुरेनाम् ॥
</details>

<details><summary>मूलम्</summary>

स्वरश्मिनिष्पादितसूर्यभेदामर्चिर्मुखैरञ्चितभव्यभागाम् ।   
निवृत्तिधर्मे नियतस्थितीनां नैश्श्रेयसीं पद्धतिमाहुरेनाम् ॥
</details>


<details open><summary>विश्वास-प्रस्तुतिः</summary>

सौधोपरुद्धत्रिदिवावकाशं छायासमाक्रान्तभुजङ्गलोकाम् ।   
पुरीमिमां भूषितसिन्धुमध्यां कुत्र स्थितां वेत्सि कुतोमुखां वा ॥
</details>

<details><summary>मूलम्</summary>

सौधोपरुद्धत्रिदिवावकाशं छायासमाक्रान्तभुजङ्गलोकाम् ।   
पुरीमिमां भूषितसिन्धुमध्यां कुत्र स्थितां वेत्सि कुतोमुखां वा ॥
</details>


<details open><summary>विश्वास-प्रस्तुतिः</summary>

उदन्वता खातवती समन्तादयत्नवप्रायिततुङ्गवेला ।   
न शक्यते सात्यकिना सनाथा नाथैः सुराणामपि जेतुमेषा ॥
</details>

<details><summary>मूलम्</summary>

उदन्वता खातवती समन्तादयत्नवप्रायिततुङ्गवेला ।   
न शक्यते सात्यकिना सनाथा नाथैः सुराणामपि जेतुमेषा ॥
</details>


<details open><summary>विश्वास-प्रस्तुतिः</summary>

प्राकारचक्रं यदुराजधान्याः पश्यैतदुत्तुङ्गमसूर्यलङ्घ्यम् ।   
यद्भावमेवं भजते यथार्थं सङ्कोचमृच्छन्निव चक्रशैलः॥
</details>

<details><summary>मूलम्</summary>

प्राकारचक्रं यदुराजधान्याः पश्यैतदुत्तुङ्गमसूर्यलङ्घ्यम् ।   
यद्भावमेवं भजते यथार्थं सङ्कोचमृच्छन्निव चक्रशैलः॥
</details>


<details open><summary>विश्वास-प्रस्तुतिः</summary>

निर्मुक्तशेषोरगनिर्विशेषैर्निकेतनैरुन्नमितान्तरिक्षम् ।   
उदग्रतालध्वजमेतदग्रे सीमान्तरं सीरभृतो गुरोर्नः॥
</details>

<details><summary>मूलम्</summary>

निर्मुक्तशेषोरगनिर्विशेषैर्निकेतनैरुन्नमितान्तरिक्षम् ।   
उदग्रतालध्वजमेतदग्रे सीमान्तरं सीरभृतो गुरोर्नः॥
</details>


<details open><summary>विश्वास-प्रस्तुतिः</summary>

अभैमसम्भाव्यविभूतियोगं हैमं सुरत्नैरचिरोपनीतैः।   
अनुत्तमादुत्तरमार्यधाम्नः ख्यादं त्वया गेहमिदं मदीयम् ॥
</details>

<details><summary>मूलम्</summary>

अभैमसम्भाव्यविभूतियोगं हैमं सुरत्नैरचिरोपनीतैः।   
अनुत्तमादुत्तरमार्यधाम्नः ख्यादं त्वया गेहमिदं मदीयम् ॥
</details>


<details open><summary>विश्वास-प्रस्तुतिः</summary>

प्रतीक्षमाणान् अधिचन्द्रशालं पश्य त्वया शिक्षितचारुलास्यान् ।   
त्वत्केशहस्तस्वजनैः कलापैर्गोपानसीश्छादयतो मयूरान् ॥
</details>

<details><summary>मूलम्</summary>

प्रतीक्षमाणान् अधिचन्द्रशालं पश्य त्वया शिक्षितचारुलास्यान् ।   
त्वत्केशहस्तस्वजनैः कलापैर्गोपानसीश्छादयतो मयूरान् ॥
</details>


<details open><summary>विश्वास-प्रस्तुतिः</summary>

आहारभेदैरुचितैर्भवत्या संरक्षितानां तनयाभिमानात्।   
शृणुत्वदालोकनतर्षभाजां प्रजल्पितं पञ्जरशारिकाणाम् ॥
</details>

<details><summary>मूलम्</summary>

आहारभेदैरुचितैर्भवत्या संरक्षितानां तनयाभिमानात्।   
शृणुत्वदालोकनतर्षभाजां प्रजल्पितं पञ्जरशारिकाणाम् ॥
</details>


<details open><summary>विश्वास-प्रस्तुतिः</summary>

सीमन्तमुक्तामणि सन्निकर्षाते प्रसूतिचित्रीकृतशुक्तिरम्याः।   
अमी पुरस्तात् भवतीसखीनामन्तर्मुदामञ्जलयः स्वदन्ते ॥
</details>

<details><summary>मूलम्</summary>

सीमन्तमुक्तामणि सन्निकर्षाते प्रसूतिचित्रीकृतशुक्तिरम्याः।   
अमी पुरस्तात् भवतीसखीनामन्तर्मुदामञ्जलयः स्वदन्ते ॥
</details>


<details open><summary>विश्वास-प्रस्तुतिः</summary>

मायाधिकेन विधिना मनसेव सृष्टैराभाति यादवगृहैरनघा पुरीयम् ।   
नाभागनाहुषनलादिनराधिपानामाजानसम्पदपहासमिवादधानैः।
</details>

<details><summary>मूलम्</summary>

मायाधिकेन विधिना मनसेव सृष्टैराभाति यादवगृहैरनघा पुरीयम् ।   
नाभागनाहुषनलादिनराधिपानामाजानसम्पदपहासमिवादधानैः।
</details>

<details open><summary>विश्वास-प्रस्तुतिः</summary>

नित्यं धनेशनगरीं निधिभिः प्रभूतामाखण्डलेन महिताममरावतीं च ।   
प्रत्येकधामविभवैः परिभूय दृप्ता सौधैरियं प्रहसतीव सुधावदातैः॥
</details>

<details><summary>मूलम्</summary>

नित्यं धनेशनगरीं निधिभिः प्रभूतामाखण्डलेन महिताममरावतीं च ।   
प्रत्येकधामविभवैः परिभूय दृप्ता सौधैरियं प्रहसतीव सुधावदातैः॥
</details>


<details open><summary>विश्वास-प्रस्तुतिः</summary>

इत्यालपन्तमथ तार्क्ष्यरथेन कृष्णे हेमाद्रिणा हरितशैलमिवोपनीतम् ।   
पौराः समीक्ष्य मुदिताः सह वल्लभाभिः पद्मावृतां दिवमकुर्वत दृष्टिपातैः॥
</details>

<details><summary>मूलम्</summary>

इत्यालपन्तमथ तार्क्ष्यरथेन कृष्णे हेमाद्रिणा हरितशैलमिवोपनीतम् ।   
पौराः समीक्ष्य मुदिताः सह वल्लभाभिः पद्मावृतां दिवमकुर्वत दृष्टिपातैः॥
</details>


<details open><summary>विश्वास-प्रस्तुतिः</summary>

प्रत्युद्गतप्रियसखीजनदत्तहस्तां सत्यां त्रयीमयरथादवतारयिष्यन्।   
नाथस्तदा नगरमध्यनभःप्रदेशादासीदति स्म निजसौधसमीपरथ्याम् ॥
</details>

<details><summary>मूलम्</summary>

प्रत्युद्गतप्रियसखीजनदत्तहस्तां सत्यां त्रयीमयरथादवतारयिष्यन्।   
नाथस्तदा नगरमध्यनभःप्रदेशादासीदति स्म निजसौधसमीपरथ्याम् ॥
</details>


<details open><summary>विश्वास-प्रस्तुतिः</summary>

व्यतिकरितसुवेलां विश्वकर्मप्रसूतिं लवणजलधिगुप्तामाप लङ्कामिवान्याम्।   
धनपतिबहुमान्यां धर्मसेतुर्यदूनां दुरधिगमसमीपां द्वारकां राजधानीम् ॥
</details>

<details><summary>मूलम्</summary>

व्यतिकरितसुवेलां विश्वकर्मप्रसूतिं लवणजलधिगुप्तामाप लङ्कामिवान्याम्।   
धनपतिबहुमान्यां धर्मसेतुर्यदूनां दुरधिगमसमीपां द्वारकां राजधानीम् ॥
</details>


<details open><summary>विश्वास-प्रस्तुतिः</summary>

विजयिनमुपयातं वीक्ष्य सत्यासहायं व्यतनुत मुदितेव द्वारका वन्दिकृत्यम् ।   
अमरतरुसमीरैः प्रेषितैराहृतानामुपवनमधुपानामुन्मदानां प्रणादैः॥
</details>

<details><summary>मूलम्</summary>

विजयिनमुपयातं वीक्ष्य सत्यासहायं व्यतनुत मुदितेव द्वारका वन्दिकृत्यम् ।   
अमरतरुसमीरैः प्रेषितैराहृतानामुपवनमधुपानामुन्मदानां प्रणादैः॥
</details>


<details open><summary>विश्वास-प्रस्तुतिः</summary>

स्तुतिशतमुखराभिः स्वर्गनेतुः स जेता सविनयमनुयातः सत्यभामासखीभिः।   
निजमगमदगारं निर्विशन् प्रेयसीनां स्मरशरशयितानां मन्दमभ्युत्थितानि ॥
</details>

<details><summary>मूलम्</summary>

स्तुतिशतमुखराभिः स्वर्गनेतुः स जेता सविनयमनुयातः सत्यभामासखीभिः।   
निजमगमदगारं निर्विशन् प्रेयसीनां स्मरशरशयितानां मन्दमभ्युत्थितानि ॥
</details>


<details open><summary>विश्वास-प्रस्तुतिः</summary>

अभिगतमुषया तदानिरुद्धं बलितनयेन बलीयसा निरुद्धम् ।   
यदुपरिषदि सर्वलोकदर्शी कलहरुचिः कथयाम्बभूव योगी ॥
</details>

<details><summary>मूलम्</summary>

अभिगतमुषया तदानिरुद्धं बलितनयेन बलीयसा निरुद्धम् ।   
यदुपरिषदि सर्वलोकदर्शी कलहरुचिः कथयाम्बभूव योगी ॥
</details>

बाणाभिख्यं बलिसुतमथो बद्धबन्धुं जिगीषुः   
सेनोत्थानं सुमहति पुरे श्वस्तनं घोषयित्वा ।   
चिन्तारूढत्रिभुवनहितश्चिन्तनीयो मुनीनां   
वासागारं प्रभुरधिगतो वासतेयीं निनाय ॥

