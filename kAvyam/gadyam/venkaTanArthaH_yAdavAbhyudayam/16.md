+++
title = "16"

+++

<details open><summary>विश्वास-प्रस्तुतिः</summary>

ऐरावतमथारुह्य श्वेताद्रिमिव जङ्गमम् ।  
पुरीं द्वारवतीं शौरेराजगाम पुरन्दरः॥
</details>

<details><summary>मूलम्</summary>

ऐरावतमथारुह्य श्वेताद्रिमिव जङ्गमम् ।  
पुरीं द्वारवतीं शौरेराजगाम पुरन्दरः॥
</details>


<details open><summary>विश्वास-प्रस्तुतिः</summary>

अपत्यभावमापन्नमात्मानममृतोदधेः।  
निमेषरहितैः पौरैर्देवभूतैर्निरीक्षितम् ॥
</details>

<details><summary>मूलम्</summary>

अपत्यभावमापन्नमात्मानममृतोदधेः।  
निमेषरहितैः पौरैर्देवभूतैर्निरीक्षितम् ॥
</details>


<details open><summary>विश्वास-प्रस्तुतिः</summary>

अदृश्यं मन्दपुण्यानाममन्दप्रीतिदायिनम् ।  
आत्तदेहमिव स्वर्गमासेचनकदर्शनम् ॥
</details>

<details><summary>मूलम्</summary>

अदृश्यं मन्दपुण्यानाममन्दप्रीतिदायिनम् ।  
आत्तदेहमिव स्वर्गमासेचनकदर्शनम् ॥
</details>


<details open><summary>विश्वास-प्रस्तुतिः</summary>

महनीयपरिष्कारं वल्गुध्वजमतल्लिकम् ।  
महोत्सवमिवाशानामाशाभ्यधिकसंपदम् ॥
</details>

<details><summary>मूलम्</summary>

महनीयपरिष्कारं वल्गुध्वजमतल्लिकम् ।  
महोत्सवमिवाशानामाशाभ्यधिकसंपदम् ॥
</details>


<details open><summary>विश्वास-प्रस्तुतिः</summary>

उदधेरिव मन्थेन पीडितस्य समुत्थितैः।  
दृढलग्नैरिवोत्पत्तौ दीप्तं शोणितबिन्दुभिः॥
</details>

<details><summary>मूलम्</summary>

उदधेरिव मन्थेन पीडितस्य समुत्थितैः।  
दृढलग्नैरिवोत्पत्तौ दीप्तं शोणितबिन्दुभिः॥
</details>


<details open><summary>विश्वास-प्रस्तुतिः</summary>

दैत्यदानवदर्पघ्नैर्दन्तैर्दलितमन्दरैः।  
सिंहानामपि हन्तारं सिंहवक्त्रविभूषणैः॥
</details>

<details><summary>मूलम्</summary>

दैत्यदानवदर्पघ्नैर्दन्तैर्दलितमन्दरैः।  
सिंहानामपि हन्तारं सिंहवक्त्रविभूषणैः॥
</details>


<details open><summary>विश्वास-प्रस्तुतिः</summary>

मेरुकल्पेन रुपेण मेदिनीधृतिहेतुना ।  
त्रिदशप्रीतिदातारं स्त्यानसिन्दूरधातुना ॥
</details>

<details><summary>मूलम्</summary>

मेरुकल्पेन रुपेण मेदिनीधृतिहेतुना ।  
त्रिदशप्रीतिदातारं स्त्यानसिन्दूरधातुना ॥
</details>


<details open><summary>विश्वास-प्रस्तुतिः</summary>

मूर्ध्ना विपुलतुङ्गेन मेनकास्तनबन्धुना ।  
दधतं मौक्तिकाकल्पं गङ्गाबुद्बुदनिर्मलम् ॥
</details>

<details><summary>मूलम्</summary>

मूर्ध्ना विपुलतुङ्गेन मेनकास्तनबन्धुना ।  
दधतं मौक्तिकाकल्पं गङ्गाबुद्बुदनिर्मलम् ॥
</details>


<details open><summary>विश्वास-प्रस्तुतिः</summary>

अजहद्भृङ्गगीतेन गर्जाडम्बरशोभिना ।  
स्वकान्त्या कर्णतालेन क्लृप्तसंगीतखेलनम् ॥
</details>

<details><summary>मूलम्</summary>

अजहद्भृङ्गगीतेन गर्जाडम्बरशोभिना ।  
स्वकान्त्या कर्णतालेन क्लृप्तसंगीतखेलनम् ॥
</details>


<details open><summary>विश्वास-प्रस्तुतिः</summary>

नर्तयन्तममर्त्यानां नेत्रकौतुकसुतिकाम् ।  
नासां त्रिदशनारीणामूरुनिर्माणमातृकाम् ॥
</details>

<details><summary>मूलम्</summary>

नर्तयन्तममर्त्यानां नेत्रकौतुकसुतिकाम् ।  
नासां त्रिदशनारीणामूरुनिर्माणमातृकाम् ॥
</details>


<details open><summary>विश्वास-प्रस्तुतिः</summary>

मङ्गलत्वमिवेच्छद्भिर्हैमशङ्खादिमण्डनैः।  
आश्रितं रत्नपूर्णेन कुम्भेन च महीयसा ॥
</details>

<details><summary>मूलम्</summary>

मङ्गलत्वमिवेच्छद्भिर्हैमशङ्खादिमण्डनैः।  
आश्रितं रत्नपूर्णेन कुम्भेन च महीयसा ॥
</details>


<details open><summary>विश्वास-प्रस्तुतिः</summary>

विभूतिशरदम्भोदैः कीर्तिवल्लीगुलुच्छकैः।  
कान्तिसागरकल्लोलैः सपक्षमिव चामरैः॥
</details>

<details><summary>मूलम्</summary>

विभूतिशरदम्भोदैः कीर्तिवल्लीगुलुच्छकैः।  
कान्तिसागरकल्लोलैः सपक्षमिव चामरैः॥
</details>


<details open><summary>विश्वास-प्रस्तुतिः</summary>

सहजं प्रभया चन्द्रं वारुणीं मदसंपदा ।  
सूचयन्तं स्वमूर्त्या च सुधां शुद्धानुभाव्यया ॥
</details>

<details><summary>मूलम्</summary>

सहजं प्रभया चन्द्रं वारुणीं मदसंपदा ।  
सूचयन्तं स्वमूर्त्या च सुधां शुद्धानुभाव्यया ॥
</details>


<details open><summary>विश्वास-प्रस्तुतिः</summary>

जगदामोदजनकं दानार्द्रकरपुष्करम् ।  
दभ्रयन्तमिवौदार्यात् दिव्यपादपसंपदम् ॥
</details>

<details><summary>मूलम्</summary>

जगदामोदजनकं दानार्द्रकरपुष्करम् ।  
दभ्रयन्तमिवौदार्यात् दिव्यपादपसंपदम् ॥
</details>


<details open><summary>विश्वास-प्रस्तुतिः</summary>

उदग्रबहुदन्तांशुं बृंहितव्याप्तदिङ्मुखम् ।  
हसन्तमिव दिङ्नागान् अन्यान् अतिबलानपि ॥
</details>

<details><summary>मूलम्</summary>

उदग्रबहुदन्तांशुं बृंहितव्याप्तदिङ्मुखम् ।  
हसन्तमिव दिङ्नागान् अन्यान् अतिबलानपि ॥
</details>


<details open><summary>विश्वास-प्रस्तुतिः</summary>

उद्वहन्तं कदलिकां काञ्चनीं किङ्किणीफलाम् ।  
वप्राभिघातभीतस्य सुमेरोरुपदामिव॥
</details>

<details><summary>मूलम्</summary>

उद्वहन्तं कदलिकां काञ्चनीं किङ्किणीफलाम् ।  
वप्राभिघातभीतस्य सुमेरोरुपदामिव॥
</details>


<details open><summary>विश्वास-प्रस्तुतिः</summary>

चित्रकम्बलसञ्छन्नं कान्तं कनककक्ष्यया।  
विद्युतेव परिष्वक्तं वासरान्तशरद्घनम् ॥
</details>

<details><summary>मूलम्</summary>

चित्रकम्बलसञ्छन्नं कान्तं कनककक्ष्यया।  
विद्युतेव परिष्वक्तं वासरान्तशरद्घनम् ॥
</details>


<details open><summary>विश्वास-प्रस्तुतिः</summary>

अवधिं दर्शनीयानामाकल्पमनघं दिवः।  
जीवातुं देवसैन्यानां दर्पभङ्गं विरुन्धताम् ॥
</details>

<details><summary>मूलम्</summary>

अवधिं दर्शनीयानामाकल्पमनघं दिवः।  
जीवातुं देवसैन्यानां दर्पभङ्गं विरुन्धताम् ॥
</details>


<details open><summary>विश्वास-प्रस्तुतिः</summary>

घण्टायुगलनादेन नगेन्द्रेष्वनुनादिना ।  
क्षरन्तममृतक्ष्वेडौ कर्णेष्वमरतद्द्विषाम् ॥
</details>

<details><summary>मूलम्</summary>

घण्टायुगलनादेन नगेन्द्रेष्वनुनादिना ।  
क्षरन्तममृतक्ष्वेडौ कर्णेष्वमरतद्द्विषाम् ॥
</details>


<details open><summary>विश्वास-प्रस्तुतिः</summary>

महता मदगन्धेन तस्य विग्ना विबभ्रमुः।  
उत्खातविपुलस्तम्भा नागास्त्रुटितशृङ्खलाः॥
</details>

<details><summary>मूलम्</summary>

महता मदगन्धेन तस्य विग्ना विबभ्रमुः।  
उत्खातविपुलस्तम्भा नागास्त्रुटितशृङ्खलाः॥
</details>


<details open><summary>विश्वास-प्रस्तुतिः</summary>

स तं द्वारवतीद्वारे समवस्थाप्य सानुगम् ।  
आससाद हरेः स्थानमवज्ञातत्रिविष्टपम् ॥
</details>

<details><summary>मूलम्</summary>

स तं द्वारवतीद्वारे समवस्थाप्य सानुगम् ।  
आससाद हरेः स्थानमवज्ञातत्रिविष्टपम् ॥
</details>


<details open><summary>विश्वास-प्रस्तुतिः</summary>

शुभानामिव साम्राज्यं श्वेतद्वीपमिवापरम् ।  
निवेदितसमाहूतः प्रासादं प्राविशत् प्रभोः॥
</details>

<details><summary>मूलम्</summary>

शुभानामिव साम्राज्यं श्वेतद्वीपमिवापरम् ।  
निवेदितसमाहूतः प्रासादं प्राविशत् प्रभोः॥
</details>


<details open><summary>विश्वास-प्रस्तुतिः</summary>

स तेन विहितां शक्रः प्रतिगृह्य प्रियार्हणाम् ।  
निजगाद निजां भीतिं गद्गदोद्गमया गिरा॥
</details>

<details><summary>मूलम्</summary>

स तेन विहितां शक्रः प्रतिगृह्य प्रियार्हणाम् ।  
निजगाद निजां भीतिं गद्गदोद्गमया गिरा॥
</details>


<details open><summary>विश्वास-प्रस्तुतिः</summary>

दयनीयेषु देवेषु देवदेव त्वयाधुना ।  
अपाङ्गाः परिपात्यन्तामनुक्रोशानुवर्तिनः॥
</details>

<details><summary>मूलम्</summary>

दयनीयेषु देवेषु देवदेव त्वयाधुना ।  
अपाङ्गाः परिपात्यन्तामनुक्रोशानुवर्तिनः॥
</details>


<details open><summary>विश्वास-प्रस्तुतिः</summary>

सुषुवे नरसिंहं त्वां भक्तप्रह्लादसंमुखम् ।  
रक्षार्थमिह दीनानां रत्नस्थूणेव देवकी ॥
</details>

<details><summary>मूलम्</summary>

सुषुवे नरसिंहं त्वां भक्तप्रह्लादसंमुखम् ।  
रक्षार्थमिह दीनानां रत्नस्थूणेव देवकी ॥
</details>


<details open><summary>विश्वास-प्रस्तुतिः</summary>

नाथ त्वयि निराबाधें त्रिलोकीं त्रातुमागते ।  
नरको नाम दैत्येन्द्रः कदर्थयति नाकिनः॥
</details>

<details><summary>मूलम्</summary>

नाथ त्वयि निराबाधें त्रिलोकीं त्रातुमागते ।  
नरको नाम दैत्येन्द्रः कदर्थयति नाकिनः॥
</details>


<details open><summary>विश्वास-प्रस्तुतिः</summary>

धर्मसूकररूपस्य तवासौ क्षमयान्वये।  
उत्पात इव भूतानामुद्बभूव भयानकः॥
</details>

<details><summary>मूलम्</summary>

धर्मसूकररूपस्य तवासौ क्षमयान्वये।  
उत्पात इव भूतानामुद्बभूव भयानकः॥
</details>


<details open><summary>विश्वास-प्रस्तुतिः</summary>

जननी सर्भूतानां पत्नी तव वसुन्धरा ।  
प्रसूय नरकं देवी दूयते त्वदुपेक्षया ॥
</details>

<details><summary>मूलम्</summary>

जननी सर्भूतानां पत्नी तव वसुन्धरा ।  
प्रसूय नरकं देवी दूयते त्वदुपेक्षया ॥
</details>


<details open><summary>विश्वास-प्रस्तुतिः</summary>

न हिरण्यहिरण्याक्षौ न मधुर्न च कैटभः।  
उपमानपदे तस्य त्वच्छक्तिजनितात्मनः॥
</details>

<details><summary>मूलम्</summary>

न हिरण्यहिरण्याक्षौ न मधुर्न च कैटभः।  
उपमानपदे तस्य त्वच्छक्तिजनितात्मनः॥
</details>


<details open><summary>विश्वास-प्रस्तुतिः</summary>

एष कल्पान्तवृत्तान्तमिदानीन्तनयन्निव।  
विधुनोति त्वदालम्बं ब्रह्मस्तम्बमिदम्परः॥
</details>

<details><summary>मूलम्</summary>

एष कल्पान्तवृत्तान्तमिदानीन्तनयन्निव।  
विधुनोति त्वदालम्बं ब्रह्मस्तम्बमिदम्परः॥
</details>


<details open><summary>विश्वास-प्रस्तुतिः</summary>

विक्रमस्रेतसा तस्य बृहन्त्यपि बलानि नः।  
सहसा भेदमायान्ति सैकता इव सेतवः॥
</details>

<details><summary>मूलम्</summary>

विक्रमस्रेतसा तस्य बृहन्त्यपि बलानि नः।  
सहसा भेदमायान्ति सैकता इव सेतवः॥
</details>


<details open><summary>विश्वास-प्रस्तुतिः</summary>

यदृच्छोपगमेप्यस्य यान्ति देवगृहाश्रिताः।  
प्रधावितुमनीशानाः साक्षितां सालभञ्जिकाः॥
</details>

<details><summary>मूलम्</summary>

यदृच्छोपगमेप्यस्य यान्ति देवगृहाश्रिताः।  
प्रधावितुमनीशानाः साक्षितां सालभञ्जिकाः॥
</details>


<details open><summary>विश्वास-प्रस्तुतिः</summary>

महता मत्प्रयुक्तेन वज्रेण ज्वलितात्मना।  
निलिल्ये तस्य दोर्मध्ये निष्काभरणवर्ष्मणा ॥
</details>

<details><summary>मूलम्</summary>

महता मत्प्रयुक्तेन वज्रेण ज्वलितात्मना।  
निलिल्ये तस्य दोर्मध्ये निष्काभरणवर्ष्मणा ॥
</details>


<details open><summary>विश्वास-प्रस्तुतिः</summary>

त्वत्कोप इव दीप्तोपि ज्वलनो न प्रकाशते।  
ज्योतिरिङ्गणवत् तस्य द्युमणेरिव सन्निधौ॥
</details>

<details><summary>मूलम्</summary>

त्वत्कोप इव दीप्तोपि ज्वलनो न प्रकाशते।  
ज्योतिरिङ्गणवत् तस्य द्युमणेरिव सन्निधौ॥
</details>


<details open><summary>विश्वास-प्रस्तुतिः</summary>

अमोघत्वयशोभङ्गभयादिव निवर्तते।  
अखण्डितबले तस्मिन् दण्डो दण्डधरार्पितः॥
</details>

<details><summary>मूलम्</summary>

अमोघत्वयशोभङ्गभयादिव निवर्तते।  
अखण्डितबले तस्मिन् दण्डो दण्डधरार्पितः॥
</details>


<details open><summary>विश्वास-प्रस्तुतिः</summary>

नयनार्चिष्मतस्तस्य नैर्ऋतेश्वरवाहिनी।  
अपसृप्य पुरोभागादद्यापि न निवर्तते ॥
</details>

<details><summary>मूलम्</summary>

नयनार्चिष्मतस्तस्य नैर्ऋतेश्वरवाहिनी।  
अपसृप्य पुरोभागादद्यापि न निवर्तते ॥
</details>


<details open><summary>विश्वास-प्रस्तुतिः</summary>

तं सुप्तमपि वा मत्तं वारुणो वैरिदारुणः।  
न रोद्धुं क्षमते पाशो नलस्तम्ब इव द्विपम् ॥
</details>

<details><summary>मूलम्</summary>

तं सुप्तमपि वा मत्तं वारुणो वैरिदारुणः।  
न रोद्धुं क्षमते पाशो नलस्तम्ब इव द्विपम् ॥
</details>


<details open><summary>विश्वास-प्रस्तुतिः</summary>

शक्तः शमयितुं तस्य संवर्तार्हजवोपि सन्।  
नभस्वान् खेलतः सङ्ख्ये न स्वेदकणिकामपि॥
</details>

<details><summary>मूलम्</summary>

शक्तः शमयितुं तस्य संवर्तार्हजवोपि सन्।  
नभस्वान् खेलतः सङ्ख्ये न स्वेदकणिकामपि॥
</details>


<details open><summary>विश्वास-प्रस्तुतिः</summary>

धनदेन गदा तस्य महती मूर्ध्नि पातिता।  
अभित्त्वा पौष्पमापीडमनापीडत्वमादधे ॥
</details>

<details><summary>मूलम्</summary>

धनदेन गदा तस्य महती मूर्ध्नि पातिता।  
अभित्त्वा पौष्पमापीडमनापीडत्वमादधे ॥
</details>


<details open><summary>विश्वास-प्रस्तुतिः</summary>

जटिलान् कृत्तिवसनात् नियमं तीव्रमास्थितान्।  
तपस्विन इति ज्ञात्वा स रुद्रान् नातिवर्तते॥
</details>

<details><summary>मूलम्</summary>

जटिलान् कृत्तिवसनात् नियमं तीव्रमास्थितान्।  
तपस्विन इति ज्ञात्वा स रुद्रान् नातिवर्तते॥
</details>


<details open><summary>विश्वास-प्रस्तुतिः</summary>

अहरत् वारुणं छत्रं मामकं मणिभूधरम्।  
अमृतस्यन्दिनी चास्मज्जनन्या मणिकुण्डले॥
</details>

<details><summary>मूलम्</summary>

अहरत् वारुणं छत्रं मामकं मणिभूधरम्।  
अमृतस्यन्दिनी चास्मज्जनन्या मणिकुण्डले॥
</details>


<details open><summary>विश्वास-प्रस्तुतिः</summary>

आदर्शमिव संपत्तेरमृताब्धेरिवाशयम्।  
औपवाह्यमसौ मत्कमारुरुक्षति साम्प्रतम् ॥
</details>

<details><summary>मूलम्</summary>

आदर्शमिव संपत्तेरमृताब्धेरिवाशयम्।  
औपवाह्यमसौ मत्कमारुरुक्षति साम्प्रतम् ॥
</details>


<details open><summary>विश्वास-प्रस्तुतिः</summary>

देनदानवसिद्धानां नृपाणामपि कन्यकाः।  
अपहृत्य त्वदेकार्हास्त्वरते पाणिपीडने॥
</details>

<details><summary>मूलम्</summary>

देनदानवसिद्धानां नृपाणामपि कन्यकाः।  
अपहृत्य त्वदेकार्हास्त्वरते पाणिपीडने॥
</details>


<details open><summary>विश्वास-प्रस्तुतिः</summary>

स भौमस्त्वन्निरस्तानां समवाय इवोत्थितः।  
बाधते विबुधानेवं बलवीर्यपराक्रमैः॥
</details>

<details><summary>मूलम्</summary>

स भौमस्त्वन्निरस्तानां समवाय इवोत्थितः।  
बाधते विबुधानेवं बलवीर्यपराक्रमैः॥
</details>


<details open><summary>विश्वास-प्रस्तुतिः</summary>

तदेवमवसीदत्सु दया देवेषु पात्यताम्।  
अनपह्नुतदास्यानां दोषनिह्नवसाक्षिणी ॥
</details>

<details><summary>मूलम्</summary>

तदेवमवसीदत्सु दया देवेषु पात्यताम्।  
अनपह्नुतदास्यानां दोषनिह्नवसाक्षिणी ॥
</details>


<details open><summary>विश्वास-प्रस्तुतिः</summary>

तमर्धं भूमिभारस्य त्वयैवोत्पादितं प्रभो।  
त्रिलोकीकण्टकं तीक्ष्णं त्वमेवोद्धर्तुमर्हसि ॥
</details>

<details><summary>मूलम्</summary>

तमर्धं भूमिभारस्य त्वयैवोत्पादितं प्रभो।  
त्रिलोकीकण्टकं तीक्ष्णं त्वमेवोद्धर्तुमर्हसि ॥
</details>


<details open><summary>विश्वास-प्रस्तुतिः</summary>

निवर्त्य धर्मशल्येस्मिन् निदाने सर्वपाप्मनाम् ।  
निवेदनमिहास्माकमंशो निर्वहणं तव॥
</details>

<details><summary>मूलम्</summary>

निवर्त्य धर्मशल्येस्मिन् निदाने सर्वपाप्मनाम् ।  
निवेदनमिहास्माकमंशो निर्वहणं तव॥
</details>


<details open><summary>विश्वास-प्रस्तुतिः</summary>

मशकामर्शवत् यस्य मधुकैटभमर्दनम्।  
तदन्यदनुजध्वंसे तस्य ते किमिवाद्भुतम्॥
</details>

<details><summary>मूलम्</summary>

मशकामर्शवत् यस्य मधुकैटभमर्दनम्।  
तदन्यदनुजध्वंसे तस्य ते किमिवाद्भुतम्॥
</details>


<details open><summary>विश्वास-प्रस्तुतिः</summary>

निगमान्तेषु निगदव्याख्यातनिजवैभवः।  
विधत्स्व विपदुत्तीर्णान् अमर्त्यान् अनुकम्पया ॥
</details>

<details><summary>मूलम्</summary>

निगमान्तेषु निगदव्याख्यातनिजवैभवः।  
विधत्स्व विपदुत्तीर्णान् अमर्त्यान् अनुकम्पया ॥
</details>


<details open><summary>विश्वास-प्रस्तुतिः</summary>

इति विज्ञापितोदन्तं दत्तहस्तं बलद्विषम्।  
विनिवर्त्य जगन्नाथो वैनतेयमथास्मरत् ॥
</details>

<details><summary>मूलम्</summary>

इति विज्ञापितोदन्तं दत्तहस्तं बलद्विषम्।  
विनिवर्त्य जगन्नाथो वैनतेयमथास्मरत् ॥
</details>


<details open><summary>विश्वास-प्रस्तुतिः</summary>

अनुचिन्तितमात्रस्तमुपतस्थे खगेश्वरः।  
अहीन्द्रदामभिर्भीमैरंसलम्बिभिरंसलः॥
</details>

<details><summary>मूलम्</summary>

अनुचिन्तितमात्रस्तमुपतस्थे खगेश्वरः।  
अहीन्द्रदामभिर्भीमैरंसलम्बिभिरंसलः॥
</details>


<details open><summary>विश्वास-प्रस्तुतिः</summary>

पक्षमारुतघोषेण त्रैलोक्यदुरितच्छिदा।  
चतुर्णामिव वेदानां संभूतिमिव भावयन्॥
</details>

<details><summary>मूलम्</summary>

पक्षमारुतघोषेण त्रैलोक्यदुरितच्छिदा।  
चतुर्णामिव वेदानां संभूतिमिव भावयन्॥
</details>


<details open><summary>विश्वास-प्रस्तुतिः</summary>

तरुणार्कप्रभासार सामरस्यजुषा त्विषा।  
तप्तहेमद्रवौघेन लिम्पन्निव दिशो दश॥
</details>

<details><summary>मूलम्</summary>

तरुणार्कप्रभासार सामरस्यजुषा त्विषा।  
तप्तहेमद्रवौघेन लिम्पन्निव दिशो दश॥
</details>


<details open><summary>विश्वास-प्रस्तुतिः</summary>

स्वामुदर्शनसन्तोषात् प्रहृष्यद्भिस्तनूरुहैः।  
युगान्तसन्ध्याजलदः तटिज्जालैरिव ज्वलन्॥
</details>

<details><summary>मूलम्</summary>

स्वामुदर्शनसन्तोषात् प्रहृष्यद्भिस्तनूरुहैः।  
युगान्तसन्ध्याजलदः तटिज्जालैरिव ज्वलन्॥
</details>


<details open><summary>विश्वास-प्रस्तुतिः</summary>

विपुलाद्भुतसंस्थानैर्द्योतितो दिव्यभूषणैः।  
भुजगेन्द्रफणारत्नशङ्कार्हमणिचित्रितैः॥
</details>

<details><summary>मूलम्</summary>

विपुलाद्भुतसंस्थानैर्द्योतितो दिव्यभूषणैः।  
भुजगेन्द्रफणारत्नशङ्कार्हमणिचित्रितैः॥
</details>


<details open><summary>विश्वास-प्रस्तुतिः</summary>

तुङ्गवज्रव्रणाङ्केन सुविस्तीर्णेन वक्षसा।  
अबहिर्भावयन् कृत्स्नमवकाशं विहायसः॥
</details>

<details><summary>मूलम्</summary>

तुङ्गवज्रव्रणाङ्केन सुविस्तीर्णेन वक्षसा।  
अबहिर्भावयन् कृत्स्नमवकाशं विहायसः॥
</details>


<details open><summary>विश्वास-प्रस्तुतिः</summary>

पृथुना भुजयुग्मेन भोगीन्द्रपरिकर्मणा।  
मन्दरद्वितयेनेव समेतो रुक्मपर्वतः॥
</details>

<details><summary>मूलम्</summary>

पृथुना भुजयुग्मेन भोगीन्द्रपरिकर्मणा।  
मन्दरद्वितयेनेव समेतो रुक्मपर्वतः॥
</details>


<details open><summary>विश्वास-प्रस्तुतिः</summary>

व्यालखण्डनसङ्कान्तविषपङ्ककलङ्किना।  
दधान इव तुण्डेन दैत्यदर्पगजाङ्कुशम् ॥
</details>

<details><summary>मूलम्</summary>

व्यालखण्डनसङ्कान्तविषपङ्ककलङ्किना।  
दधान इव तुण्डेन दैत्यदर्पगजाङ्कुशम् ॥
</details>


<details open><summary>विश्वास-प्रस्तुतिः</summary>

तक्षकश्रोणिसूत्रेण दृढबद्धेन बन्धुरम्।  
मान्यमग्रजवर्णेन वसानो दिव्यमम्बरम् ॥
</details>

<details><summary>मूलम्</summary>

तक्षकश्रोणिसूत्रेण दृढबद्धेन बन्धुरम्।  
मान्यमग्रजवर्णेन वसानो दिव्यमम्बरम् ॥
</details>


<details open><summary>विश्वास-प्रस्तुतिः</summary>

नाथभक्तिपरिष्कार्यां नृत्तलीलामिव स्पृशन्।  
निजेन स्थानकेनाग्रे निहितोन्नतजानुना॥
</details>

<details><summary>मूलम्</summary>

नाथभक्तिपरिष्कार्यां नृत्तलीलामिव स्पृशन्।  
निजेन स्थानकेनाग्रे निहितोन्नतजानुना॥
</details>


<details open><summary>विश्वास-प्रस्तुतिः</summary>

वपुषा भक्तिनम्रेण धीरोन्नतमहीयसा।  
शान्तवीराद्भुतरसान् समाहृत्येव संपतन्॥
</details>

<details><summary>मूलम्</summary>

वपुषा भक्तिनम्रेण धीरोन्नतमहीयसा।  
शान्तवीराद्भुतरसान् समाहृत्येव संपतन्॥
</details>


<details open><summary>विश्वास-प्रस्तुतिः</summary>

मूर्तिमानिव संरम्भो रूपवानिव मारुतः।  
तरङ्गान् पक्षतीकृत्य संक्षिप्त इव सागरः॥
</details>

<details><summary>मूलम्</summary>

मूर्तिमानिव संरम्भो रूपवानिव मारुतः।  
तरङ्गान् पक्षतीकृत्य संक्षिप्त इव सागरः॥
</details>


<details open><summary>विश्वास-प्रस्तुतिः</summary>

संवर्त इव नागानां सङ्घात इव रंहसाम्।  
वालखिल्यचरित्राणां विपाक इव जङ्गमः॥
</details>

<details><summary>मूलम्</summary>

संवर्त इव नागानां सङ्घात इव रंहसाम्।  
वालखिल्यचरित्राणां विपाक इव जङ्गमः॥
</details>


<details open><summary>विश्वास-प्रस्तुतिः</summary>

प्रभुस्तं दैत्यसिद्धीनां प्रसूतकिलिकिञ्चितम्।  
ओलण्डितमिवापश्यदुग्रं समरताण्डवम्॥
</details>

<details><summary>मूलम्</summary>

प्रभुस्तं दैत्यसिद्धीनां प्रसूतकिलिकिञ्चितम्।  
ओलण्डितमिवापश्यदुग्रं समरताण्डवम्॥
</details>


<details open><summary>विश्वास-प्रस्तुतिः</summary>

दत्तनीराजनस्तेन ददृशे वाहनेश्वरः।  
प्रदक्षिणीकृताः शश्वत् प्रतापविजयश्रिया ॥
</details>

<details><summary>मूलम्</summary>

दत्तनीराजनस्तेन ददृशे वाहनेश्वरः।  
प्रदक्षिणीकृताः शश्वत् प्रतापविजयश्रिया ॥
</details>


<details open><summary>विश्वास-प्रस्तुतिः</summary>

स तदास्फोटयामास विन्ध्यमेरुसमौ भुजौ।  
रुद्रया च सुकीर्त्या च मृदितौ कण्ठभूषणैः॥
</details>

<details><summary>मूलम्</summary>

स तदास्फोटयामास विन्ध्यमेरुसमौ भुजौ।  
रुद्रया च सुकीर्त्या च मृदितौ कण्ठभूषणैः॥
</details>


<details open><summary>विश्वास-प्रस्तुतिः</summary>

दुधुवे पक्षती च द्वे डोलायितकुलाचले।  
वीजयन् घोरदुर्वादिघर्मतप्तामिव त्रयीम् ॥
</details>

<details><summary>मूलम्</summary>

दुधुवे पक्षती च द्वे डोलायितकुलाचले।  
वीजयन् घोरदुर्वादिघर्मतप्तामिव त्रयीम् ॥
</details>


<details open><summary>विश्वास-प्रस्तुतिः</summary>

मुहुराम्रेडयामास जयालोकयभारतीम्।  
मुग्धमध्यप्रगल्भाभिर्दशाभिः कर्बुरामिव ॥
</details>

<details><summary>मूलम्</summary>

मुहुराम्रेडयामास जयालोकयभारतीम्।  
मुग्धमध्यप्रगल्भाभिर्दशाभिः कर्बुरामिव ॥
</details>


<details open><summary>विश्वास-प्रस्तुतिः</summary>

स तदा सन्नतस्कन्धो बद्धाञ्जलिरनिःश्वसन्।  
मुमुदे मूर्ध्नि संस्पृष्टो मुकुन्देन प्रसेदुषा॥
</details>

<details><summary>मूलम्</summary>

स तदा सन्नतस्कन्धो बद्धाञ्जलिरनिःश्वसन्।  
मुमुदे मूर्ध्नि संस्पृष्टो मुकुन्देन प्रसेदुषा॥
</details>


<details open><summary>विश्वास-प्रस्तुतिः</summary>

तस्मिन् प्रथममारोप्य सत्यां विरहविक्लवाम्।  
आरुरोह ततः शौरिराखण्डलकृतस्तुतिः॥
</details>

<details><summary>मूलम्</summary>

तस्मिन् प्रथममारोप्य सत्यां विरहविक्लवाम्।  
आरुरोह ततः शौरिराखण्डलकृतस्तुतिः॥
</details>


<details open><summary>विश्वास-प्रस्तुतिः</summary>

निवर्त्य स्वनिवासाय शक्रं शमितसाध्वसम्।  
प्रययौ दीप्तसन्नाहः प्राग्ज्योतिषपुरं प्रभुः॥
</details>

<details><summary>मूलम्</summary>

निवर्त्य स्वनिवासाय शक्रं शमितसाध्वसम्।  
प्रययौ दीप्तसन्नाहः प्राग्ज्योतिषपुरं प्रभुः॥
</details>


<details open><summary>विश्वास-प्रस्तुतिः</summary>

श्रेयःपरिपणं तस्य श्रुतिश्रेणिशिरोमृतम्।  
प्रणतः प्रतिजग्राह शासनं पाकशासनः॥
</details>

<details><summary>मूलम्</summary>

श्रेयःपरिपणं तस्य श्रुतिश्रेणिशिरोमृतम्।  
प्रणतः प्रतिजग्राह शासनं पाकशासनः॥
</details>


<details open><summary>विश्वास-प्रस्तुतिः</summary>

यथास्वं नगरद्वारे यादवा दानवाश्च तम्।  
तरस्विगरुडारूढं सत्यमैक्षन्त तत्क्षणम्॥
</details>

<details><summary>मूलम्</summary>

यथास्वं नगरद्वारे यादवा दानवाश्च तम्।  
तरस्विगरुडारूढं सत्यमैक्षन्त तत्क्षणम्॥
</details>


<details open><summary>विश्वास-प्रस्तुतिः</summary>

समन्तात् वैरिदुर्गस्य क्षिप्तचक्रः क्षणेन सः।  
क्षुरान्तान् अनिच्छत् पाशान् आततान् शतयोजनम्॥
</details>

<details><summary>मूलम्</summary>

समन्तात् वैरिदुर्गस्य क्षिप्तचक्रः क्षणेन सः।  
क्षुरान्तान् अनिच्छत् पाशान् आततान् शतयोजनम्॥
</details>


<details open><summary>विश्वास-प्रस्तुतिः</summary>

मुरं पञ्चजनं सप्तसहस्राणि मुरोद्भवान्।  
शलभीकृत्य चक्राग्निरुपदुद्राव तत् पुरम्॥
</details>

<details><summary>मूलम्</summary>

मुरं पञ्चजनं सप्तसहस्राणि मुरोद्भवान्।  
शलभीकृत्य चक्राग्निरुपदुद्राव तत् पुरम्॥
</details>


<details open><summary>विश्वास-प्रस्तुतिः</summary>

ततः प्राग्ज्योतिषद्वारे दैत्यदानवसूदनः।  
पाञ्चजन्यमुपादध्मौ प्रलयाम्बुधिनिस्वनम्॥
</details>

<details><summary>मूलम्</summary>

ततः प्राग्ज्योतिषद्वारे दैत्यदानवसूदनः।  
पाञ्चजन्यमुपादध्मौ प्रलयाम्बुधिनिस्वनम्॥
</details>


<details open><summary>विश्वास-प्रस्तुतिः</summary>

वीक्ष्य तं विविशुर्दुर्गं दिवाभीता इवासुराः।  
उद्यन्तमिव तिग्मांशुमुदयाद्रौ गरुत्मति ॥
</details>

<details><summary>मूलम्</summary>

वीक्ष्य तं विविशुर्दुर्गं दिवाभीता इवासुराः।  
उद्यन्तमिव तिग्मांशुमुदयाद्रौ गरुत्मति ॥
</details>


<details open><summary>विश्वास-प्रस्तुतिः</summary>

अभिमानोदितव्यक्तिरहङ्कार इवोल्बणः।  
महतो दैत्यनगरान्निरगान्नरकासुरः॥
</details>

<details><summary>मूलम्</summary>

अभिमानोदितव्यक्तिरहङ्कार इवोल्बणः।  
महतो दैत्यनगरान्निरगान्नरकासुरः॥
</details>


<details open><summary>विश्वास-प्रस्तुतिः</summary>

तमस्रमायाभ्यधिका दानवाः पर्यवारयन्।  
प्रकटच्छन्नकौटिल्याः पाषण्डमिव हैतुकाः॥
</details>

<details><summary>मूलम्</summary>

तमस्रमायाभ्यधिका दानवाः पर्यवारयन्।  
प्रकटच्छन्नकौटिल्याः पाषण्डमिव हैतुकाः॥
</details>


<details open><summary>विश्वास-प्रस्तुतिः</summary>

संयुगे रजसोद्रिक्ते तस्मिन् सत्त्वतमस्त्विषोः।  
अर्थिप्रत्यर्थिनोरासीदनभिव्यक्तरुपता॥
</details>

<details><summary>मूलम्</summary>

संयुगे रजसोद्रिक्ते तस्मिन् सत्त्वतमस्त्विषोः।  
अर्थिप्रत्यर्थिनोरासीदनभिव्यक्तरुपता॥
</details>


<details open><summary>विश्वास-प्रस्तुतिः</summary>

शरधारासहस्रेणच्छादयन् नरको दिशः।  
स्वहेतुमभिसंपेदे समुद्रमिव तोयदः॥
</details>

<details><summary>मूलम्</summary>

शरधारासहस्रेणच्छादयन् नरको दिशः।  
स्वहेतुमभिसंपेदे समुद्रमिव तोयदः॥
</details>


<details open><summary>विश्वास-प्रस्तुतिः</summary>

नरकाम्बुदमुक्ताभिर्नाथो नाराचवृष्टिभिः।  
विपद्भिरिव तद्भक्तो विषमाभिर्न विव्यथे॥
</details>

<details><summary>मूलम्</summary>

नरकाम्बुदमुक्ताभिर्नाथो नाराचवृष्टिभिः।  
विपद्भिरिव तद्भक्तो विषमाभिर्न विव्यथे॥
</details>


<details open><summary>विश्वास-प्रस्तुतिः</summary>

दृप्यतामथ दैत्यानां ध्वनिरुत्कम्पयन् दिवम्।  
पाञ्चजन्यप्रणादेन पर्यभूयत भूयसा॥
</details>

<details><summary>मूलम्</summary>

दृप्यतामथ दैत्यानां ध्वनिरुत्कम्पयन् दिवम्।  
पाञ्चजन्यप्रणादेन पर्यभूयत भूयसा॥
</details>


<details open><summary>विश्वास-प्रस्तुतिः</summary>

दिदृक्षोपगतानां तत् देवानां रोमहर्षणम्।  
अदीव्यत रणद्यूतमन्तरस्थयशःपणम्।
</details>

<details><summary>मूलम्</summary>

दिदृक्षोपगतानां तत् देवानां रोमहर्षणम्।  
अदीव्यत रणद्यूतमन्तरस्थयशःपणम्।
</details>

<details open><summary>विश्वास-प्रस्तुतिः</summary>

प्रतिविव्याध दैतेयं बाणैरशनिभीषणैः।  
पक्षवन्तमिवाद्रीन्द्रं प्रकुप्यन् पाकशासनः॥
</details>

<details><summary>मूलम्</summary>

प्रतिविव्याध दैतेयं बाणैरशनिभीषणैः।  
पक्षवन्तमिवाद्रीन्द्रं प्रकुप्यन् पाकशासनः॥
</details>


<details open><summary>विश्वास-प्रस्तुतिः</summary>

शरसंहतयस्तस्य क्षरन्त्यः शार्ङ्गशैलतः।  
द्विधा चक्रुः स्ववेगेन द्विषद्बलमहार्णवम्॥
</details>

<details><summary>मूलम्</summary>

शरसंहतयस्तस्य क्षरन्त्यः शार्ङ्गशैलतः।  
द्विधा चक्रुः स्ववेगेन द्विषद्बलमहार्णवम्॥
</details>


<details open><summary>विश्वास-प्रस्तुतिः</summary>

तस्य ज्यास्वनगीतानि समयुज्यन्त संयुगे।  
करिणां कर्णतालैश्च कबन्धानां च ताण्डवैः॥
</details>

<details><summary>मूलम्</summary>

तस्य ज्यास्वनगीतानि समयुज्यन्त संयुगे।  
करिणां कर्णतालैश्च कबन्धानां च ताण्डवैः॥
</details>


<details open><summary>विश्वास-प्रस्तुतिः</summary>

दैत्यशोणितदिग्धाभिस्तद्बाणततिभिर्नभः।  
रुरुधे रोषताम्राभिः कृतान्तस्येव दृष्टिभिः॥
</details>

<details><summary>मूलम्</summary>

दैत्यशोणितदिग्धाभिस्तद्बाणततिभिर्नभः।  
रुरुधे रोषताम्राभिः कृतान्तस्येव दृष्टिभिः॥
</details>


<details open><summary>विश्वास-प्रस्तुतिः</summary>

द्विरदा शरनिर्भिन्नकुम्भनिर्मुक्तमौक्तिकाः।  
क्षरन्तः करकासारं कल्पमेघा इवाबभुः॥
</details>

<details><summary>मूलम्</summary>

द्विरदा शरनिर्भिन्नकुम्भनिर्मुक्तमौक्तिकाः।  
क्षरन्तः करकासारं कल्पमेघा इवाबभुः॥
</details>


<details open><summary>विश्वास-प्रस्तुतिः</summary>

नासावालधिभिर्नागाः क्षरन्तो रक्तनिर्झरान्।  
शशंसुर्लाघवं तस्य निष्पत्राकृत सायकम् ॥
</details>

<details><summary>मूलम्</summary>

नासावालधिभिर्नागाः क्षरन्तो रक्तनिर्झरान्।  
शशंसुर्लाघवं तस्य निष्पत्राकृत सायकम् ॥
</details>


<details open><summary>विश्वास-प्रस्तुतिः</summary>

अग्रिमं विशतां स्कन्धमामूलमहितां चमूम्।  
शराणां तस्य संधाननिपातौ न द्विषोविदुः॥
</details>

<details><summary>मूलम्</summary>

अग्रिमं विशतां स्कन्धमामूलमहितां चमूम्।  
शराणां तस्य संधाननिपातौ न द्विषोविदुः॥
</details>


<details open><summary>विश्वास-प्रस्तुतिः</summary>

लक्ष्यमेकमभूत् तस्य शराणामुत्पलत्विषाम् ।  
अमरस्त्रीकटाक्षाणामप्यभङ्गुरधन्वनः॥
</details>

<details><summary>मूलम्</summary>

लक्ष्यमेकमभूत् तस्य शराणामुत्पलत्विषाम् ।  
अमरस्त्रीकटाक्षाणामप्यभङ्गुरधन्वनः॥
</details>


<details open><summary>विश्वास-प्रस्तुतिः</summary>

चिरप्रार्थितभीतानां स तासामेव शात्रवान्।  
स्वयंवरपतींश्चक्रे सुधन्वा सुरसुभ्रुवाम्॥
</details>

<details><summary>मूलम्</summary>

चिरप्रार्थितभीतानां स तासामेव शात्रवान्।  
स्वयंवरपतींश्चक्रे सुधन्वा सुरसुभ्रुवाम्॥
</details>


<details open><summary>विश्वास-प्रस्तुतिः</summary>

त्यक्त्वा भीतिवृतांस्तत्र विमुक्तान् जीविताशया।  
सार्धमप्सरसः कीर्त्या वीरान् स्वयमवृण्वत॥
</details>

<details><summary>मूलम्</summary>

त्यक्त्वा भीतिवृतांस्तत्र विमुक्तान् जीविताशया।  
सार्धमप्सरसः कीर्त्या वीरान् स्वयमवृण्वत॥
</details>


<details open><summary>विश्वास-प्रस्तुतिः</summary>

अनन्तस्य तदानन्तैरसुरैराहवोत्सवः।  
जयश्रियं च सत्यां च सम्मते समतोषयत् ॥
</details>

<details><summary>मूलम्</summary>

अनन्तस्य तदानन्तैरसुरैराहवोत्सवः।  
जयश्रियं च सत्यां च सम्मते समतोषयत् ॥
</details>


<details open><summary>विश्वास-प्रस्तुतिः</summary>

स्वबाधनियतस्तत्र परबाधाभिलाषिणाम्।  
प्रयासः सुरशत्रूणां जात्युत्तरमिवाभवत्॥
</details>

<details><summary>मूलम्</summary>

स्वबाधनियतस्तत्र परबाधाभिलाषिणाम्।  
प्रयासः सुरशत्रूणां जात्युत्तरमिवाभवत्॥
</details>


<details open><summary>विश्वास-प्रस्तुतिः</summary>

विसन्धिविग्रहाः क्षिप्तयानासनसमाश्रयाः।  
द्वैधीभावसृजो योधा दुर्नयस्था इवाभवन्॥
</details>

<details><summary>मूलम्</summary>

विसन्धिविग्रहाः क्षिप्तयानासनसमाश्रयाः।  
द्वैधीभावसृजो योधा दुर्नयस्था इवाभवन्॥
</details>


<details open><summary>विश्वास-प्रस्तुतिः</summary>

अनघव्यवसायानामसङ्गत्यक्तवर्ष्मणाम्।  
योगिनामिव तत्रासीदपरावर्तनागतिः॥
</details>

<details><summary>मूलम्</summary>

अनघव्यवसायानामसङ्गत्यक्तवर्ष्मणाम्।  
योगिनामिव तत्रासीदपरावर्तनागतिः॥
</details>


<details open><summary>विश्वास-प्रस्तुतिः</summary>

वनं तत्र मुकुन्देन त्याजितान् महती स्वयम्।  
अवृणोदनघा कीर्तिरधिविन्नाप्सरोगणान्॥
</details>

<details><summary>मूलम्</summary>

वनं तत्र मुकुन्देन त्याजितान् महती स्वयम्।  
अवृणोदनघा कीर्तिरधिविन्नाप्सरोगणान्॥
</details>


<details open><summary>विश्वास-प्रस्तुतिः</summary>

निस्सहायीकृतस्तत्र शरवर्षैर्धरासुतः।  
बह्वमन्यत तेनैव द्वन्द्वयुद्धमुपस्थितम्॥
</details>

<details><summary>मूलम्</summary>

निस्सहायीकृतस्तत्र शरवर्षैर्धरासुतः।  
बह्वमन्यत तेनैव द्वन्द्वयुद्धमुपस्थितम्॥
</details>


<details open><summary>विश्वास-प्रस्तुतिः</summary>

कृतप्रतिकृतैरस्त्रप्रयोगैः क्रीडतोस्तयोः।  
अदृष्टान्तमभूत् युद्धमन्यदृष्टान्तवर्जितम्॥
</details>

<details><summary>मूलम्</summary>

कृतप्रतिकृतैरस्त्रप्रयोगैः क्रीडतोस्तयोः।  
अदृष्टान्तमभूत् युद्धमन्यदृष्टान्तवर्जितम्॥
</details>


<details open><summary>विश्वास-प्रस्तुतिः</summary>

वक्रवृत्तिः सरुधिरो लोहिताङ्गो महीसुतः।  
प्राप्य यादवभास्वन्तं मूढः समभवत् क्रमात्॥
</details>

<details><summary>मूलम्</summary>

वक्रवृत्तिः सरुधिरो लोहिताङ्गो महीसुतः।  
प्राप्य यादवभास्वन्तं मूढः समभवत् क्रमात्॥
</details>


<details open><summary>विश्वास-प्रस्तुतिः</summary>

स्वायुधैकसहायस्तु देवः स्वच्छन्दयादवः।  
निरयापरपर्यायं रिपुं चक्रे निरायुधम् ॥
</details>

<details><summary>मूलम्</summary>

स्वायुधैकसहायस्तु देवः स्वच्छन्दयादवः।  
निरयापरपर्यायं रिपुं चक्रे निरायुधम् ॥
</details>


<details open><summary>विश्वास-प्रस्तुतिः</summary>

क्रोधरक्ततनुर्दैत्यः क्षरच्छोणितनिर्झरः।  
गृहीतपादसञ्चारो गैरिकाद्रिरिवाबभौ॥
</details>

<details><summary>मूलम्</summary>

क्रोधरक्ततनुर्दैत्यः क्षरच्छोणितनिर्झरः।  
गृहीतपादसञ्चारो गैरिकाद्रिरिवाबभौ॥
</details>


<details open><summary>विश्वास-प्रस्तुतिः</summary>

निशितैस्तस्य नाराचैर्निर्भिन्नरथसारथिः।  
आस्फोटितभुजस्तार्क्ष्यमजिघांसदमर्त्यजित्॥
</details>

<details><summary>मूलम्</summary>

निशितैस्तस्य नाराचैर्निर्भिन्नरथसारथिः।  
आस्फोटितभुजस्तार्क्ष्यमजिघांसदमर्त्यजित्॥
</details>


<details open><summary>विश्वास-प्रस्तुतिः</summary>

निसर्गतमसस्तस्य जिह्मगस्याङ्गमुत्तमम्।  
रथपादेन चिच्छेद राहोरिव रमापतिः।
</details>

<details><summary>मूलम्</summary>

निसर्गतमसस्तस्य जिह्मगस्याङ्गमुत्तमम्।  
रथपादेन चिच्छेद राहोरिव रमापतिः।
</details>
उदतिष्ठत हाकारस्ततो युगपदेकधा देवदानवसौधेभ्यो हर्षशोकसमुद्भवः॥


<details open><summary>विश्वास-प्रस्तुतिः</summary>

स्फुरद्भ्रुकुटि दैत्यस्य रोषदष्टाधरं मुखम्।  
निकृत्तमपि न द्रष्टुं प्रबभूवुर्दिवौकसः॥
</details>

<details><summary>मूलम्</summary>

स्फुरद्भ्रुकुटि दैत्यस्य रोषदष्टाधरं मुखम्।  
निकृत्तमपि न द्रष्टुं प्रबभूवुर्दिवौकसः॥
</details>


<details open><summary>विश्वास-प्रस्तुतिः</summary>

निकृत्तशिरसं देवी निजाङ्के पतितं सुतम्।  
महती मेदिनी दीनं कम्पमानान्वकम्पत॥
</details>

<details><summary>मूलम्</summary>

निकृत्तशिरसं देवी निजाङ्के पतितं सुतम्।  
महती मेदिनी दीनं कम्पमानान्वकम्पत॥
</details>


<details open><summary>विश्वास-प्रस्तुतिः</summary>

अथ सा दैत्यहन्तारं प्रणम्य नतजीवितम्।  
अयाचत दयासिन्धुमात्मजस्य शुभां गतिम् ॥
</details>

<details><summary>मूलम्</summary>

अथ सा दैत्यहन्तारं प्रणम्य नतजीवितम्।  
अयाचत दयासिन्धुमात्मजस्य शुभां गतिम् ॥
</details>


<details open><summary>विश्वास-प्रस्तुतिः</summary>

तुष्टाव च पतिं तुष्टा मेदिनी विश्ववेदिनी।  
स्नपयन्तीव संयत्तं दन्तदीधितिगङ्गया॥
</details>

<details><summary>मूलम्</summary>

तुष्टाव च पतिं तुष्टा मेदिनी विश्ववेदिनी।  
स्नपयन्तीव संयत्तं दन्तदीधितिगङ्गया॥
</details>


<details open><summary>विश्वास-प्रस्तुतिः</summary>

अहमस्मि विभूतिस्ते भूतधात्री त्वया धृता।  
अशेषाधारमेकं त्वामनाधारमधीयते॥
</details>

<details><summary>मूलम्</summary>

अहमस्मि विभूतिस्ते भूतधात्री त्वया धृता।  
अशेषाधारमेकं त्वामनाधारमधीयते॥
</details>


<details open><summary>विश्वास-प्रस्तुतिः</summary>

तिसृभिश्शक्तिभिर्युक्तं षाड्गुण्यप्रथितोदयम्।  
अधिराजमशेषस्य जगदुस्त्वां जिताहितम्॥
</details>

<details><summary>मूलम्</summary>

तिसृभिश्शक्तिभिर्युक्तं षाड्गुण्यप्रथितोदयम्।  
अधिराजमशेषस्य जगदुस्त्वां जिताहितम्॥
</details>


<details open><summary>विश्वास-प्रस्तुतिः</summary>

अपि कोटिमुखैः सर्वैरनन्तेनाप्यनेहसा।  
नाथ त्वद्गुणदुग्धाब्धिपृषदास्वादनं क्षमम्॥
</details>

<details><summary>मूलम्</summary>

अपि कोटिमुखैः सर्वैरनन्तेनाप्यनेहसा।  
नाथ त्वद्गुणदुग्धाब्धिपृषदास्वादनं क्षमम्॥
</details>


<details open><summary>विश्वास-प्रस्तुतिः</summary>

अकर्तुमन्यथाकर्तुं कर्तुमप्यखिलं क्षमम्।  
लक्ष्मीलक्षणमाहुस्त्वां लङ्घितत्रिविधावधिम्॥
</details>

<details><summary>मूलम्</summary>

अकर्तुमन्यथाकर्तुं कर्तुमप्यखिलं क्षमम्।  
लक्ष्मीलक्षणमाहुस्त्वां लङ्घितत्रिविधावधिम्॥
</details>


<details open><summary>विश्वास-प्रस्तुतिः</summary>

स्थिरत्रसविभक्तं ते चिदचिद्भेदचित्रितम्।  
स्वसृष्टमिदमुद्यानं त्वदन्यो नास्ति रक्षितुम्॥
</details>

<details><summary>मूलम्</summary>

स्थिरत्रसविभक्तं ते चिदचिद्भेदचित्रितम्।  
स्वसृष्टमिदमुद्यानं त्वदन्यो नास्ति रक्षितुम्॥
</details>


<details open><summary>विश्वास-प्रस्तुतिः</summary>

स्वातन्त्र्यपरतन्त्रस्त्वं पारतन्त्र्यस्वतन्त्रितैः।  
विहरस्यात्मसूत्रस्थैः शकुनैरिव जन्तुभिः॥
</details>

<details><summary>मूलम्</summary>

स्वातन्त्र्यपरतन्त्रस्त्वं पारतन्त्र्यस्वतन्त्रितैः।  
विहरस्यात्मसूत्रस्थैः शकुनैरिव जन्तुभिः॥
</details>


<details open><summary>विश्वास-प्रस्तुतिः</summary>

सितासितगुणारब्धैः पाशजालैर्दुरत्ययैः।  
निबद्धाः पशवो नाथ त्वदेकाधीनमुक्तयः॥
</details>

<details><summary>मूलम्</summary>

सितासितगुणारब्धैः पाशजालैर्दुरत्ययैः।  
निबद्धाः पशवो नाथ त्वदेकाधीनमुक्तयः॥
</details>


<details open><summary>विश्वास-प्रस्तुतिः</summary>

यस्य त्वं यश्च हृद्यस्ते यस्यासौ तस्य यस्तथा।  
नाथ त्वत्पदमारुह्य न पुनस्तैर्निवृत्यते॥
</details>

<details><summary>मूलम्</summary>

यस्य त्वं यश्च हृद्यस्ते यस्यासौ तस्य यस्तथा।  
नाथ त्वत्पदमारुह्य न पुनस्तैर्निवृत्यते॥
</details>


<details open><summary>विश्वास-प्रस्तुतिः</summary>

सुरासुरविभागोयं तुलाग्रन्यायतस्त्वया।  
कल्पितः कालपर्यायान्निम्नोतसमक्रमः॥
</details>

<details><summary>मूलम्</summary>

सुरासुरविभागोयं तुलाग्रन्यायतस्त्वया।  
कल्पितः कालपर्यायान्निम्नोतसमक्रमः॥
</details>


<details open><summary>विश्वास-प्रस्तुतिः</summary>

कस्त्वदङ्गीकृतं हन्ता कस्त्राता त्वज्जिघांसितम्।  
निहन्सि पासि चैकस्त्वं स्वेन विश्वंपरेण वा॥
</details>

<details><summary>मूलम्</summary>

कस्त्वदङ्गीकृतं हन्ता कस्त्राता त्वज्जिघांसितम्।  
निहन्सि पासि चैकस्त्वं स्वेन विश्वंपरेण वा॥
</details>


<details open><summary>विश्वास-प्रस्तुतिः</summary>

वृद्धिसङ्कोचविषमा गतागतसहायिनी।  
नियतिः केन लङ्घ्येत निजच्छायानुकारिणी॥
</details>

<details><summary>मूलम्</summary>

वृद्धिसङ्कोचविषमा गतागतसहायिनी।  
नियतिः केन लङ्घ्येत निजच्छायानुकारिणी॥
</details>


<details open><summary>विश्वास-प्रस्तुतिः</summary>

नपुत्रवधमन्वीक्ष्य न दूये त्वन्मतस्थिता।  
न च पुत्राभिमानो मे मत्प्रसूतेषु जन्तुषु॥
</details>

<details><summary>मूलम्</summary>

नपुत्रवधमन्वीक्ष्य न दूये त्वन्मतस्थिता।  
न च पुत्राभिमानो मे मत्प्रसूतेषु जन्तुषु॥
</details>


<details open><summary>विश्वास-प्रस्तुतिः</summary>

सूदने कृतसङ्कल्पः स्वभक्तपरिपन्थिनाम्।  
यदि तीर्णप्रतिज्ञस्त्वं किं मयेदं न मृष्यते॥
</details>

<details><summary>मूलम्</summary>

सूदने कृतसङ्कल्पः स्वभक्तपरिपन्थिनाम्।  
यदि तीर्णप्रतिज्ञस्त्वं किं मयेदं न मृष्यते॥
</details>


<details open><summary>विश्वास-प्रस्तुतिः</summary>

त्वन्मायाजृम्भितैर्देव ब्रह्माण्डैरपि लीयते।  
जन्मन्यपि सुरोधेषु जन्तुवर्गेषु का कथा॥
</details>

<details><summary>मूलम्</summary>

त्वन्मायाजृम्भितैर्देव ब्रह्माण्डैरपि लीयते।  
जन्मन्यपि सुरोधेषु जन्तुवर्गेषु का कथा॥
</details>


<details open><summary>विश्वास-प्रस्तुतिः</summary>

त्वत्प्रसूतस्त्वयैवासौ वधितश्चक्रधारया।  
का नाम कृतिनस्तस्य परिदेवयितव्यता ॥
</details>

<details><summary>मूलम्</summary>

त्वत्प्रसूतस्त्वयैवासौ वधितश्चक्रधारया।  
का नाम कृतिनस्तस्य परिदेवयितव्यता ॥
</details>


<details open><summary>विश्वास-प्रस्तुतिः</summary>

निरुद्धे नरके नाथ नित्यधर्मात्मना त्वया।  
निष्प्रतिद्वन्द्विकं स्वर्गसुखमास्वाद्यतां सुरैः॥
</details>

<details><summary>मूलम्</summary>

निरुद्धे नरके नाथ नित्यधर्मात्मना त्वया।  
निष्प्रतिद्वन्द्विकं स्वर्गसुखमास्वाद्यतां सुरैः॥
</details>


<details open><summary>विश्वास-प्रस्तुतिः</summary>

निर्यातितमिदं भूयः त्वज्जनन्यै मया स्वयम्।  
श्रवणाभरणद्वन्द्वं शीतलार्कयुगप्रभम्॥
</details>

<details><summary>मूलम्</summary>

निर्यातितमिदं भूयः त्वज्जनन्यै मया स्वयम्।  
श्रवणाभरणद्वन्द्वं शीतलार्कयुगप्रभम्॥
</details>


<details open><summary>विश्वास-प्रस्तुतिः</summary>

इति विज्ञाप्य सा तस्मै विषादाभावमात्मनः।  
विरराम ततो देवी विलक्षा विश्वधारिणी॥
</details>

<details><summary>मूलम्</summary>

इति विज्ञाप्य सा तस्मै विषादाभावमात्मनः।  
विरराम ततो देवी विलक्षा विश्वधारिणी॥
</details>


<details open><summary>विश्वास-प्रस्तुतिः</summary>

तामशेषजगद्धात्रीं संनताङ्गीमसान्त्वयत्।  
सहधर्मचरीं पूर्वां वासुदेवो वसुन्धराम् ॥
</details>

<details><summary>मूलम्</summary>

तामशेषजगद्धात्रीं संनताङ्गीमसान्त्वयत्।  
सहधर्मचरीं पूर्वां वासुदेवो वसुन्धराम् ॥
</details>


<details open><summary>विश्वास-प्रस्तुतिः</summary>

पुरस्कृतप्रसादस्तां पूर्वसम्भवगेहिनीम्।  
गृहीतकुण्डलो गन्तुमन्वमंस्त गदाग्रजः॥
</details>

<details><summary>मूलम्</summary>

पुरस्कृतप्रसादस्तां पूर्वसम्भवगेहिनीम्।  
गृहीतकुण्डलो गन्तुमन्वमंस्त गदाग्रजः॥
</details>


<details open><summary>विश्वास-प्रस्तुतिः</summary>

ततः सा तत्समादेशात् सत्यभामाभिवन्दिता।  
रम्यं प्रतिययौ स्थानं रत्नसानुशिखण्डकम्॥
</details>

<details><summary>मूलम्</summary>

ततः सा तत्समादेशात् सत्यभामाभिवन्दिता।  
रम्यं प्रतिययौ स्थानं रत्नसानुशिखण्डकम्॥
</details>


<details open><summary>विश्वास-प्रस्तुतिः</summary>

ददर्श यदुवीरोथ दैत्यवीरनिवेशनम्।  
अचिन्त्यमिव मायानां प्रभावमनुपप्लवम्॥
</details>

<details><summary>मूलम्</summary>

ददर्श यदुवीरोथ दैत्यवीरनिवेशनम्।  
अचिन्त्यमिव मायानां प्रभावमनुपप्लवम्॥
</details>


<details open><summary>विश्वास-प्रस्तुतिः</summary>

विचक्षणवरं दैत्यं वैरिसंपत्करग्रहे।  
विभूतिसंचयप्रेक्षी बह्वमंस्त बलानुजः॥
</details>

<details><summary>मूलम्</summary>

विचक्षणवरं दैत्यं वैरिसंपत्करग्रहे।  
विभूतिसंचयप्रेक्षी बह्वमंस्त बलानुजः॥
</details>


<details open><summary>विश्वास-प्रस्तुतिः</summary>

सुधानिष्यन्दिभिः स्थूलैः मुक्तादामभिरावृतम्।  
पश्यन् पाशभृतश्छत्रं विश्वकर्ता विसिष्मिये॥
</details>

<details><summary>मूलम्</summary>

सुधानिष्यन्दिभिः स्थूलैः मुक्तादामभिरावृतम्।  
पश्यन् पाशभृतश्छत्रं विश्वकर्ता विसिष्मिये॥
</details>


<details open><summary>विश्वास-प्रस्तुतिः</summary>

विदध्यौ कन्यकास्तत्र निदर्शितपरस्पराः।  
अमुद्राभङ्गसुभगा नीवीरिव रतेः शुभः॥
</details>

<details><summary>मूलम्</summary>

विदध्यौ कन्यकास्तत्र निदर्शितपरस्पराः।  
अमुद्राभङ्गसुभगा नीवीरिव रतेः शुभः॥
</details>


<details open><summary>विश्वास-प्रस्तुतिः</summary>

लावण्यजलधौ लक्ष्म्याश्छाया इव सहोदिताः।  
मधुस्वच्छन्दतासीम्नो मान्मथीरिव दीर्घिकाः॥
</details>

<details><summary>मूलम्</summary>

लावण्यजलधौ लक्ष्म्याश्छाया इव सहोदिताः।  
मधुस्वच्छन्दतासीम्नो मान्मथीरिव दीर्घिकाः॥
</details>


<details open><summary>विश्वास-प्रस्तुतिः</summary>

कामकीर्तिपताकाभिः स ताभिः प्रत्यवेक्षितः।  
आत्मानममृतोदन्वदन्तस्स्थितममन्यत॥
</details>

<details><summary>मूलम्</summary>

कामकीर्तिपताकाभिः स ताभिः प्रत्यवेक्षितः।  
आत्मानममृतोदन्वदन्तस्स्थितममन्यत॥
</details>


<details open><summary>विश्वास-प्रस्तुतिः</summary>

सुप्रभातमभूत् तासां सुदिनं च तमोपहम्।  
भवदोषार्यमा यासां देवो दृष्टिपथे गतः॥
</details>

<details><summary>मूलम्</summary>

सुप्रभातमभूत् तासां सुदिनं च तमोपहम्।  
भवदोषार्यमा यासां देवो दृष्टिपथे गतः॥
</details>


<details open><summary>विश्वास-प्रस्तुतिः</summary>

रत्नशैलनिभांस्तस्य भुजान् कटकभूषितान्।  
उपधास्यन्ति यास्तासां श्रेयसी भवितव्यता॥
</details>

<details><summary>मूलम्</summary>

रत्नशैलनिभांस्तस्य भुजान् कटकभूषितान्।  
उपधास्यन्ति यास्तासां श्रेयसी भवितव्यता॥
</details>


<details open><summary>विश्वास-प्रस्तुतिः</summary>

सर्वस्वमिव पुण्यानां साम्राज्यमिव संपदाम्।  
समाजमिव सिद्धीनां स तद्यौवतमग्रहीत्॥
</details>

<details><summary>मूलम्</summary>

सर्वस्वमिव पुण्यानां साम्राज्यमिव संपदाम्।  
समाजमिव सिद्धीनां स तद्यौवतमग्रहीत्॥
</details>


<details open><summary>विश्वास-प्रस्तुतिः</summary>

भुजमन्दरवेगेन चक्रभ्रमवता विभुः।  
मथितान् दानवाम्भोधेरमृतं तदविन्दत ॥
</details>

<details><summary>मूलम्</summary>

भुजमन्दरवेगेन चक्रभ्रमवता विभुः।  
मथितान् दानवाम्भोधेरमृतं तदविन्दत ॥
</details>


<details open><summary>विश्वास-प्रस्तुतिः</summary>

मणिपरुवकसंपन्माननीयस्तनीनां मनसिजवपुषेव स्वेन सङ्कल्पितानाम्।   
सकलजगदभिख्यासारसीम्नां स तासां स्वयमजुषत सिद्धिं स्वप्रसादप्रसूताम्॥
</details>

<details><summary>मूलम्</summary>

मणिपरुवकसंपन्माननीयस्तनीनां मनसिजवपुषेव स्वेन सङ्कल्पितानाम्।   
सकलजगदभिख्यासारसीम्नां स तासां स्वयमजुषत सिद्धिं स्वप्रसादप्रसूताम्॥
</details>

पुरमथ गमयित्वा भूषितं यादवाग्र्यैः शतसमधिकसंख्यं षोडशस्त्रीसहस्रम्॥

   
अवनितनयभीतान् प्रीणयन् आदितेयान् परिणयनविलम्बं पद्मनाभः प्रसेहे॥


<details open><summary>विश्वास-प्रस्तुतिः</summary>

दिवि भुवि च समिद्धं दीपरूपेण रूढैस्त्रिभुवनविभवानामङ्कुरैरेकरूपैः।   
जनितनिगमसख्यं दानवीनां विलापैर्नरकवधदिनं तन्नाथपूजार्हमासीत्॥
</details>

<details><summary>मूलम्</summary>

दिवि भुवि च समिद्धं दीपरूपेण रूढैस्त्रिभुवनविभवानामङ्कुरैरेकरूपैः।   
जनितनिगमसख्यं दानवीनां विलापैर्नरकवधदिनं तन्नाथपूजार्हमासीत्॥
</details>


<details open><summary>विश्वास-प्रस्तुतिः</summary>

ऐरावतप्रतिनिधीनथ षट्सहस्रं स्तम्बेरमान् पृथुलदन्तचतुष्कभाजः।   
काम्भोजवाजिनियुतानि च सत्रिसप्तान्यभ्यानयन्निजपुरं नरकस्य भृत्यैः॥
</details>

<details><summary>मूलम्</summary>

ऐरावतप्रतिनिधीनथ षट्सहस्रं स्तम्बेरमान् पृथुलदन्तचतुष्कभाजः।   
काम्भोजवाजिनियुतानि च सत्रिसप्तान्यभ्यानयन्निजपुरं नरकस्य भृत्यैः॥
</details>


<details open><summary>विश्वास-प्रस्तुतिः</summary>

उद्गम्य दुर्गजलधेरुदयाद्रिकल्पं तुङ्गं विहङ्गमपतिं त्वरयाधिरोहन्।   
उल्लासहेतुरभवत् यदुवीरभास्वान् वैमानिकप्रणयिनीवदनांबुजानाम्॥
</details>

<details><summary>मूलम्</summary>

उद्गम्य दुर्गजलधेरुदयाद्रिकल्पं तुङ्गं विहङ्गमपतिं त्वरयाधिरोहन्।   
उल्लासहेतुरभवत् यदुवीरभास्वान् वैमानिकप्रणयिनीवदनांबुजानाम्॥
</details>

