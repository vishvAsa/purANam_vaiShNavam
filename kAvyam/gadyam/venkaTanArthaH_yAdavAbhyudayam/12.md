+++
title = "12"

+++

<details open><summary>विश्वास-प्रस्तुतिः</summary>

तथाविधानन्दमहापयोधेस्तरङ्गवृत्त्या भजतोवतारान् ।   
अशेषरूपेष्वनुरूपरूपा देवी जगन्नेतुरनुप्रजज्ञे ॥
</details>

<details><summary>मूलम्</summary>

तथाविधानन्दमहापयोधेस्तरङ्गवृत्त्या भजतोवतारान् ।   
अशेषरूपेष्वनुरूपरूपा देवी जगन्नेतुरनुप्रजज्ञे ॥
</details>


<details open><summary>विश्वास-प्रस्तुतिः</summary>

सा तस्य नित्योदितदिव्यधाम्नः पत्युः प्रिया भानुमतः प्रभेव ।   
अध्यासितुर्द्वारवतीमदूरात् व्यक्तिं शुभां प्राप विदर्भदेशे ॥
</details>

<details><summary>मूलम्</summary>

सा तस्य नित्योदितदिव्यधाम्नः पत्युः प्रिया भानुमतः प्रभेव ।   
अध्यासितुर्द्वारवतीमदूरात् व्यक्तिं शुभां प्राप विदर्भदेशे ॥
</details>


<details open><summary>विश्वास-प्रस्तुतिः</summary>

शिखण्डकं निष्प्रतिमं श्रुतीनां शृङ्गारलीलोपमविश्वकृत्यम् ।   
अधीयते तन्मिथुनं स्वभावादन्योन्यजीवातुमनन्यभोग्यम् ॥
</details>

<details><summary>मूलम्</summary>

शिखण्डकं निष्प्रतिमं श्रुतीनां शृङ्गारलीलोपमविश्वकृत्यम् ।   
अधीयते तन्मिथुनं स्वभावादन्योन्यजीवातुमनन्यभोग्यम् ॥
</details>


<details open><summary>विश्वास-प्रस्तुतिः</summary>

दयेव नित्यं दयिता त्रिधाम्नः सर्वेषु भावेषु समानभावा ।   
परावराणां जननी प्रजानामासीत् विदर्भाधिपतेरपत्यम् ॥
</details>

<details><summary>मूलम्</summary>

दयेव नित्यं दयिता त्रिधाम्नः सर्वेषु भावेषु समानभावा ।   
परावराणां जननी प्रजानामासीत् विदर्भाधिपतेरपत्यम् ॥
</details>


<details open><summary>विश्वास-प्रस्तुतिः</summary>

महीतलान्मैथिलसीरकृष्टात् क्षीरोदधेराहितमन्थशैलात् ।   
भृदूद्वहात् ख्यातिमतश्च याभूत् सा भीष्मकादभ्युदियाय भूयः॥
</details>

<details><summary>मूलम्</summary>

महीतलान्मैथिलसीरकृष्टात् क्षीरोदधेराहितमन्थशैलात् ।   
भृदूद्वहात् ख्यातिमतश्च याभूत् सा भीष्मकादभ्युदियाय भूयः॥
</details>


<details open><summary>विश्वास-प्रस्तुतिः</summary>

अमन्यतैनां तनयां स राजा रुक्मी च मोहादनुजामजन्याम् ।   
यामेकपत्नीमनघस्य पुंसः प्रजासृजां मातरमामनन्ति ॥
</details>

<details><summary>मूलम्</summary>

अमन्यतैनां तनयां स राजा रुक्मी च मोहादनुजामजन्याम् ।   
यामेकपत्नीमनघस्य पुंसः प्रजासृजां मातरमामनन्ति ॥
</details>


<details open><summary>विश्वास-प्रस्तुतिः</summary>

त्यक्त्वा पराः स्त्रीर्गुणराशिरेनां शरण्यभूतां शरणं प्रपेदे।   
प्रायेण दोषैरविविक्तवासाद्भीतः स्वयं भीष्मकराजकन्याम् ॥
</details>

<details><summary>मूलम्</summary>

त्यक्त्वा पराः स्त्रीर्गुणराशिरेनां शरण्यभूतां शरणं प्रपेदे।   
प्रायेण दोषैरविविक्तवासाद्भीतः स्वयं भीष्मकराजकन्याम् ॥
</details>


<details open><summary>विश्वास-प्रस्तुतिः</summary>

आरब्धदेहामिव भागधेयैरक्षीणि लक्ष्यान्तरतो नियन्त्रीम् ।   
सुतामिमां प्राप्य सुधामिवान्याममर्त्यकल्पौ पितरावभूताम् ॥
</details>

<details><summary>मूलम्</summary>

आरब्धदेहामिव भागधेयैरक्षीणि लक्ष्यान्तरतो नियन्त्रीम् ।   
सुतामिमां प्राप्य सुधामिवान्याममर्त्यकल्पौ पितरावभूताम् ॥
</details>


<details open><summary>विश्वास-प्रस्तुतिः</summary>

अनन्यवृत्त्या घनतामुपेतैरप्रौढसूर्येन्दुमयूखजालैः।   
सुवर्णरत्नैरथवा प्रक्लृप्तां सुतां सुजाताकृतिमन्वभूताम् ॥
</details>

<details><summary>मूलम्</summary>

अनन्यवृत्त्या घनतामुपेतैरप्रौढसूर्येन्दुमयूखजालैः।   
सुवर्णरत्नैरथवा प्रक्लृप्तां सुतां सुजाताकृतिमन्वभूताम् ॥
</details>


<details open><summary>विश्वास-प्रस्तुतिः</summary>

महीयसीं मङ्गलदीपमालां विद्युत्प्रकाशा विदधे कुमारी ।   
आकल्परत्नांशुतिरस्करण्या दीप्त्या रजन्यामपि दीनभासम् ॥
</details>

<details><summary>मूलम्</summary>

महीयसीं मङ्गलदीपमालां विद्युत्प्रकाशा विदधे कुमारी ।   
आकल्परत्नांशुतिरस्करण्या दीप्त्या रजन्यामपि दीनभासम् ॥
</details>


<details open><summary>विश्वास-प्रस्तुतिः</summary>

कलामिवार्धामकठोरधाम्नः पुण्योदयानामिव पूर्वचर्याम्।   
प्ररोहवेलामिव कान्तिवल्ल्याः प्रैक्षन्त शुद्धान्तमृगीदृशस्ताम् ॥
</details>

<details><summary>मूलम्</summary>

कलामिवार्धामकठोरधाम्नः पुण्योदयानामिव पूर्वचर्याम्।   
प्ररोहवेलामिव कान्तिवल्ल्याः प्रैक्षन्त शुद्धान्तमृगीदृशस्ताम् ॥
</details>


<details open><summary>विश्वास-प्रस्तुतिः</summary>

आत्माधिकारादधिकामवस्थामयत्नतो नूनमवाप्तुकामा ।   
वार्तानभिज्ञे वयसि स्थितां तां वाग्देवता वन्दिमुखे ववन्दे ॥
</details>

<details><summary>मूलम्</summary>

आत्माधिकारादधिकामवस्थामयत्नतो नूनमवाप्तुकामा ।   
वार्तानभिज्ञे वयसि स्थितां तां वाग्देवता वन्दिमुखे ववन्दे ॥
</details>


<details open><summary>विश्वास-प्रस्तुतिः</summary>

प्रदित्समानान हरेरभीष्टं कामेन सा कल्पलतेव सृष्टा ।   
पित्रोरिवानन्यदृशां प्रजानामाशंसया सार्धमवाप वृद्धिम् ॥
</details>

<details><summary>मूलम्</summary>

प्रदित्समानान हरेरभीष्टं कामेन सा कल्पलतेव सृष्टा ।   
पित्रोरिवानन्यदृशां प्रजानामाशंसया सार्धमवाप वृद्धिम् ॥
</details>


<details open><summary>विश्वास-प्रस्तुतिः</summary>

पद्मादिरेखाप्रथमानभूमा निर्धार्यमाणा निगमैरभिज्ञैः।   
तदङ्घ्रिविन्यासमिषेण जज्ञे भूमेस्तदा भूषणपङ्क्तिरग्र्या ॥
</details>

<details><summary>मूलम्</summary>

पद्मादिरेखाप्रथमानभूमा निर्धार्यमाणा निगमैरभिज्ञैः।   
तदङ्घ्रिविन्यासमिषेण जज्ञे भूमेस्तदा भूषणपङ्क्तिरग्र्या ॥
</details>


<details open><summary>विश्वास-प्रस्तुतिः</summary>

अदृश्यभेदैरतिसूक्ष्मभावाज्जज्ञे जगन्मङ्गलतां दधानैः।   
विहारलौल्याद् विषमेषु तस्या गतेषु वाक्येषु च नृत्तगीतैः॥
</details>

<details><summary>मूलम्</summary>

अदृश्यभेदैरतिसूक्ष्मभावाज्जज्ञे जगन्मङ्गलतां दधानैः।   
विहारलौल्याद् विषमेषु तस्या गतेषु वाक्येषु च नृत्तगीतैः॥
</details>


<details open><summary>विश्वास-प्रस्तुतिः</summary>

यदप्सरः पाणिसरोजमुक्तं प्रसूनवर्षं निपपात तस्याम् ।   
अपूरि तस्यैव रजोभिरग्र्यैरपांसुला पांसुविहारवाञ्छाम् ॥
</details>

<details><summary>मूलम्</summary>

यदप्सरः पाणिसरोजमुक्तं प्रसूनवर्षं निपपात तस्याम् ।   
अपूरि तस्यैव रजोभिरग्र्यैरपांसुला पांसुविहारवाञ्छाम् ॥
</details>


<details open><summary>विश्वास-प्रस्तुतिः</summary>

यदृच्छया तत्र परागजालैर्यानेव सा केलिगृहानकार्षीत् ।   
ततः परं त्वष्टुरमी समीची महेन्द्रशालाविधिमातृकाभूत् ॥
</details>

<details><summary>मूलम्</summary>

यदृच्छया तत्र परागजालैर्यानेव सा केलिगृहानकार्षीत् ।   
ततः परं त्वष्टुरमी समीची महेन्द्रशालाविधिमातृकाभूत् ॥
</details>


<details open><summary>विश्वास-प्रस्तुतिः</summary>

चतुर्दशैतानि जगन्ति यस्याः क्षेमाश्रितं क्रीडनकं बभूव ।   
पर्याप्तलीला मुमुदे तदैषा पाञ्चालिकापञ्जरशारिकाद्यैः॥
</details>

<details><summary>मूलम्</summary>

चतुर्दशैतानि जगन्ति यस्याः क्षेमाश्रितं क्रीडनकं बभूव ।   
पर्याप्तलीला मुमुदे तदैषा पाञ्चालिकापञ्जरशारिकाद्यैः॥
</details>


<details open><summary>विश्वास-प्रस्तुतिः</summary>

आस्वादनीयान्यधिकं श्रुतीनां मुग्धाभिजातानि वचांसि तस्याः।   
प्रायेण लौल्यादधिकृत्य खिन्ना विधिप्रिया व्याहरतान्यभाषाः॥
</details>

<details><summary>मूलम्</summary>

आस्वादनीयान्यधिकं श्रुतीनां मुग्धाभिजातानि वचांसि तस्याः।   
प्रायेण लौल्यादधिकृत्य खिन्ना विधिप्रिया व्याहरतान्यभाषाः॥
</details>


<details open><summary>विश्वास-प्रस्तुतिः</summary>

अविप्लुतव्याकरणानि तस्याः क्रमेण शिक्षानियताक्षराणि ।   
अनुश्रवाणामनघप्रवृत्तेरादेशदायीनि वचांस्यभूवन् ॥
</details>

<details><summary>मूलम्</summary>

अविप्लुतव्याकरणानि तस्याः क्रमेण शिक्षानियताक्षराणि ।   
अनुश्रवाणामनघप्रवृत्तेरादेशदायीनि वचांस्यभूवन् ॥
</details>


<details open><summary>विश्वास-प्रस्तुतिः</summary>

विभूतयस्तत्र विशांपतीनामात्मीयया देवतयावतीर्णाः।   
स्वचिह्नभेदान् परिबर्हयन्त्यः प्रपेदिरे तत्परिवारभावम् ॥
</details>

<details><summary>मूलम्</summary>

विभूतयस्तत्र विशांपतीनामात्मीयया देवतयावतीर्णाः।   
स्वचिह्नभेदान् परिबर्हयन्त्यः प्रपेदिरे तत्परिवारभावम् ॥
</details>


<details open><summary>विश्वास-प्रस्तुतिः</summary>

वेद्लवाले विहितस्थितिं तां रम्यप्रतानामिव रत्नवल्लीम् ।   
स्तनादिलक्ष्यस्तबकादिचिह्नैराविष्कृतं यौवनमाविवेश ॥
</details>

<details><summary>मूलम्</summary>

वेद्लवाले विहितस्थितिं तां रम्यप्रतानामिव रत्नवल्लीम् ।   
स्तनादिलक्ष्यस्तबकादिचिह्नैराविष्कृतं यौवनमाविवेश ॥
</details>


<details open><summary>विश्वास-प्रस्तुतिः</summary>

तदीयसर्वाङ्गजुषोरगाधं सौन्दर्यलावण्यसुधास्रवन्त्योः।   
ममज्जुरापत्य दृशः सखीनामन्योन्यसंभेदमपूर्वतीर्थम् ॥
</details>

<details><summary>मूलम्</summary>

तदीयसर्वाङ्गजुषोरगाधं सौन्दर्यलावण्यसुधास्रवन्त्योः।   
ममज्जुरापत्य दृशः सखीनामन्योन्यसंभेदमपूर्वतीर्थम् ॥
</details>


<details open><summary>विश्वास-प्रस्तुतिः</summary>

निशेव चन्द्रेण घनव्यपाये नैसर्गिकी बुद्धिरिव श्रुतेन।   
फलेन सा नीतिरिवाप्रमादा युक्ता बभौ नूतनयौवनेन ॥
</details>

<details><summary>मूलम्</summary>

निशेव चन्द्रेण घनव्यपाये नैसर्गिकी बुद्धिरिव श्रुतेन।   
फलेन सा नीतिरिवाप्रमादा युक्ता बभौ नूतनयौवनेन ॥
</details>


<details open><summary>विश्वास-प्रस्तुतिः</summary>

आलक्ष्यसंलापलवैरपाङ्गैरङ्गैरनङ्गोदयपूर्वरङ्गैः।   
वियातमुग्धैरपि विभ्रमैः सा विलक्षयामास विभूषणानि ॥
</details>

<details><summary>मूलम्</summary>

आलक्ष्यसंलापलवैरपाङ्गैरङ्गैरनङ्गोदयपूर्वरङ्गैः।   
वियातमुग्धैरपि विभ्रमैः सा विलक्षयामास विभूषणानि ॥
</details>


<details open><summary>विश्वास-प्रस्तुतिः</summary>

अमुक्तकौमारयुवत्वसीम्ना कान्त्या बभौ कल्पितरागभूम्ना ।   
जरत्पलाशप्रसवानुषक्ता प्रतानिनी पल्लवसंपदेव ॥
</details>

<details><summary>मूलम्</summary>

अमुक्तकौमारयुवत्वसीम्ना कान्त्या बभौ कल्पितरागभूम्ना ।   
जरत्पलाशप्रसवानुषक्ता प्रतानिनी पल्लवसंपदेव ॥
</details>


<details open><summary>विश्वास-प्रस्तुतिः</summary>

प्रसाधनानां परिकर्म दिव्यं विजृम्भणं विभ्रमजालकानाम् ।   
वयः शुभं वामदृशश्चकाशे पश्यद्दृशां भाग्यमनन्यभोग्यम् ॥
</details>

<details><summary>मूलम्</summary>

प्रसाधनानां परिकर्म दिव्यं विजृम्भणं विभ्रमजालकानाम् ।   
वयः शुभं वामदृशश्चकाशे पश्यद्दृशां भाग्यमनन्यभोग्यम् ॥
</details>


<details open><summary>विश्वास-प्रस्तुतिः</summary>

अवाप्य सा मुग्धदशामपूर्वामव्याजलीलागतिराबभासे ।   
रम्या रमोत्पत्तिदशाविशेषात् जाम्बूनदी जङ्गमपद्मिनीव ॥
</details>

<details><summary>मूलम्</summary>

अवाप्य सा मुग्धदशामपूर्वामव्याजलीलागतिराबभासे ।   
रम्या रमोत्पत्तिदशाविशेषात् जाम्बूनदी जङ्गमपद्मिनीव ॥
</details>


<details open><summary>विश्वास-प्रस्तुतिः</summary>

तस्यास्तनुं वर्णयतो ममैवं हीनोपमा दोषपदं न विन्देत् ।   
निदर्शनं तैरपि नित्यदृष्टं येषां निकर्षोपि गुणो यतः स्यात् ।
</details>

<details><summary>मूलम्</summary>

तस्यास्तनुं वर्णयतो ममैवं हीनोपमा दोषपदं न विन्देत् ।   
निदर्शनं तैरपि नित्यदृष्टं येषां निकर्षोपि गुणो यतः स्यात् ।
</details>

<details open><summary>विश्वास-प्रस्तुतिः</summary>

तारेण तस्याश्चिकुरान्धकारे तारायितं मौक्तिकजालकेन।   
प्रायेण योसौ प्रलयावसाने निशीथसृष्टेरभवन्निदानम् ॥
</details>

<details><summary>मूलम्</summary>

तारेण तस्याश्चिकुरान्धकारे तारायितं मौक्तिकजालकेन।   
प्रायेण योसौ प्रलयावसाने निशीथसृष्टेरभवन्निदानम् ॥
</details>


<details open><summary>विश्वास-प्रस्तुतिः</summary>

द्युतिं शिखारत्नसहस्ररश्मेर्ज्योत्स्नां च मुक्ताफलजालजाताम् ।   
तत्कुन्तलश्रेणिमयी तमिस्रमैत्रीं दधौ मन्मथचापमौर्वी ॥
</details>

<details><summary>मूलम्</summary>

द्युतिं शिखारत्नसहस्ररश्मेर्ज्योत्स्नां च मुक्ताफलजालजाताम् ।   
तत्कुन्तलश्रेणिमयी तमिस्रमैत्रीं दधौ मन्मथचापमौर्वी ॥
</details>


<details open><summary>विश्वास-प्रस्तुतिः</summary>

मुखाब्जसौन्दर्यमधुद्विरेफाः कान्त्यापगाशैवलपुञ्जकल्पाः।   
शोणेन चूडामणिना ससंध्यां तमीमपुष्यन् अलकास्तदीयाः॥
</details>

<details><summary>मूलम्</summary>

मुखाब्जसौन्दर्यमधुद्विरेफाः कान्त्यापगाशैवलपुञ्जकल्पाः।   
शोणेन चूडामणिना ससंध्यां तमीमपुष्यन् अलकास्तदीयाः॥
</details>


<details open><summary>विश्वास-प्रस्तुतिः</summary>

शरत्प्रसन्नेन्दुकलाभिरामा ललाटरेखा सुदृशो रराज ।   
कामेन तत्कान्तिलतासमृद्ध्यै स्वयं प्रक्लृप्तेव सुधास्रवन्ती ॥
</details>

<details><summary>मूलम्</summary>

शरत्प्रसन्नेन्दुकलाभिरामा ललाटरेखा सुदृशो रराज ।   
कामेन तत्कान्तिलतासमृद्ध्यै स्वयं प्रक्लृप्तेव सुधास्रवन्ती ॥
</details>


<details open><summary>विश्वास-प्रस्तुतिः</summary>

कस्तूरिकाक्लृप्तविशेषकं तत् पश्यन् मृगाङ्को वदनं मृगाक्ष्याः।   
विभाव्य तादृक्परभागशाभां कलङ्कयुक्तोपि जहौ विषादम् ॥
</details>

<details><summary>मूलम्</summary>

कस्तूरिकाक्लृप्तविशेषकं तत् पश्यन् मृगाङ्को वदनं मृगाक्ष्याः।   
विभाव्य तादृक्परभागशाभां कलङ्कयुक्तोपि जहौ विषादम् ॥
</details>


<details open><summary>विश्वास-प्रस्तुतिः</summary>

तारुण्यनद्यास्तनुवीचिकल्पे तद्भ्रूलते शार्ङ्गनिदानदृश्ये ।   
अनङ्गवेदप्रणवस्य रत्या लेखाक्षरं न्यस्तमसूचयेताम् ॥
</details>

<details><summary>मूलम्</summary>

तारुण्यनद्यास्तनुवीचिकल्पे तद्भ्रूलते शार्ङ्गनिदानदृश्ये ।   
अनङ्गवेदप्रणवस्य रत्या लेखाक्षरं न्यस्तमसूचयेताम् ॥
</details>


<details open><summary>विश्वास-प्रस्तुतिः</summary>

प्रसूतपद्मोत्पलकाननश्रीः प्रारब्धवीचीविभवा विलासैः।   
दृष्टिस्तदीया ददृशे दयार्द्रा द्राघीयसी मन्मथदीर्घिकेव ॥
</details>

<details><summary>मूलम्</summary>

प्रसूतपद्मोत्पलकाननश्रीः प्रारब्धवीचीविभवा विलासैः।   
दृष्टिस्तदीया ददृशे दयार्द्रा द्राघीयसी मन्मथदीर्घिकेव ॥
</details>


<details open><summary>विश्वास-प्रस्तुतिः</summary>

तद्दृष्टिरायामवती सुजाता श्यामोज्ज्वला चारुविशालमध्या ।   
मन्ये समेष्यन्मधुवैरिलक्ष्या चेतोभुवः शक्तिरभूदमोघा ॥
</details>

<details><summary>मूलम्</summary>

तद्दृष्टिरायामवती सुजाता श्यामोज्ज्वला चारुविशालमध्या ।   
मन्ये समेष्यन्मधुवैरिलक्ष्या चेतोभुवः शक्तिरभूदमोघा ॥
</details>


<details open><summary>विश्वास-प्रस्तुतिः</summary>

निगृह्णती रत्नतिलप्रसूनं नासा तदीया नयनाब्धिसेतुः।   
अबोधि निःश्वाससमीरगन्धैरन्तर्गतान् वेदगणान् वमन्ती ॥
</details>

<details><summary>मूलम्</summary>

निगृह्णती रत्नतिलप्रसूनं नासा तदीया नयनाब्धिसेतुः।   
अबोधि निःश्वाससमीरगन्धैरन्तर्गतान् वेदगणान् वमन्ती ॥
</details>


<details open><summary>विश्वास-प्रस्तुतिः</summary>

नवेन्दुसंध्याप्रभृतीनि लोके निर्वर्ण्यमानानि निदर्शनानि ।   
न खल्वविन्दन् कलयापि तस्याः स्मिताधरव्याप्तिकृतामभिख्याम् ॥
</details>

<details><summary>मूलम्</summary>

नवेन्दुसंध्याप्रभृतीनि लोके निर्वर्ण्यमानानि निदर्शनानि ।   
न खल्वविन्दन् कलयापि तस्याः स्मिताधरव्याप्तिकृतामभिख्याम् ॥
</details>


<details open><summary>विश्वास-प्रस्तुतिः</summary>

अहेतु रज्यन् अधरस्तदीयः प्रसूनमुक्तायितमुग्धहासः।   
लक्ष्मीलताया ललितोदधेश्च प्रवालयोगं प्रथयां बभूव ॥
</details>

<details><summary>मूलम्</summary>

अहेतु रज्यन् अधरस्तदीयः प्रसूनमुक्तायितमुग्धहासः।   
लक्ष्मीलताया ललितोदधेश्च प्रवालयोगं प्रथयां बभूव ॥
</details>


<details open><summary>विश्वास-प्रस्तुतिः</summary>

मुखं तदीयं विरराज मुग्धं सौरभ्यलावण्यसमुच्चयेन ।   
व्यवस्थितान्योन्यविशेषलोभादेकत्वमापन्नमिवेन्दुपद्मम् ॥
</details>

<details><summary>मूलम्</summary>

मुखं तदीयं विरराज मुग्धं सौरभ्यलावण्यसमुच्चयेन ।   
व्यवस्थितान्योन्यविशेषलोभादेकत्वमापन्नमिवेन्दुपद्मम् ॥
</details>


<details open><summary>विश्वास-प्रस्तुतिः</summary>

वर्णानुपूर्वीसुभगेन काले भव्यां श्रुतिं भावयता यथावत् ।   
तारस्य संस्थानमिवान्वकार्षीत् कण्ठेन सा काञ्चनकम्बुभासा ॥
</details>

<details><summary>मूलम्</summary>

वर्णानुपूर्वीसुभगेन काले भव्यां श्रुतिं भावयता यथावत् ।   
तारस्य संस्थानमिवान्वकार्षीत् कण्ठेन सा काञ्चनकम्बुभासा ॥
</details>

मधुद्विषः कण्ठपरिष्क्रियार्थं कामात्मना माल्यकृतेव क्लृप्ते   
बभूवतुर्बाहुलते तदीये शम्पात्विषौ चम्पकमालिके द्वे ॥


<details open><summary>विश्वास-प्रस्तुतिः</summary>

आसीदधिष्ठानविशेषसीमा वक्षोजयोरङ्कुरतोरमुष्याः।   
मुकुन्दवक्षस्थलमुद्रणार्हा भव्यामवस्थामिव भावयन्ती ॥
</details>

<details><summary>मूलम्</summary>

आसीदधिष्ठानविशेषसीमा वक्षोजयोरङ्कुरतोरमुष्याः।   
मुकुन्दवक्षस्थलमुद्रणार्हा भव्यामवस्थामिव भावयन्ती ॥
</details>


<details open><summary>विश्वास-प्रस्तुतिः</summary>

समावृतौ हारमयूखसूत्रैस्तस्याः स्तनौ चारुतरावभूताम् ।   
जिगीषतस्तत्प्रियचित्तवृत्तिं मनोभुवो मङ्गलपूर्णकुम्भौ ॥
</details>

<details><summary>मूलम्</summary>

समावृतौ हारमयूखसूत्रैस्तस्याः स्तनौ चारुतरावभूताम् ।   
जिगीषतस्तत्प्रियचित्तवृत्तिं मनोभुवो मङ्गलपूर्णकुम्भौ ॥
</details>


<details open><summary>विश्वास-प्रस्तुतिः</summary>

तस्यास्तदा तद्वदलक्ष्यमध्यं तन्व्याः स्तनद्वन्द्वमवाप वृद्धिम् ।   
काले यथा तत्प्रथिमप्रभूतं कृच्छ्रादभूत् कृष्णभुजान्तरालम् ॥
</details>

<details><summary>मूलम्</summary>

तस्यास्तदा तद्वदलक्ष्यमध्यं तन्व्याः स्तनद्वन्द्वमवाप वृद्धिम् ।   
काले यथा तत्प्रथिमप्रभूतं कृच्छ्रादभूत् कृष्णभुजान्तरालम् ॥
</details>


<details open><summary>विश्वास-प्रस्तुतिः</summary>

मध्यं क्रशिम्ना विरराज तस्या नाभिह्रदान्नालमिव प्ररूढम् ।   
प्रियागमोदर्कमभूत् यदग्रे कुचात्मना काञ्चनपद्मयुग्मम् ॥
</details>

<details><summary>मूलम्</summary>

मध्यं क्रशिम्ना विरराज तस्या नाभिह्रदान्नालमिव प्ररूढम् ।   
प्रियागमोदर्कमभूत् यदग्रे कुचात्मना काञ्चनपद्मयुग्मम् ॥
</details>


<details open><summary>विश्वास-प्रस्तुतिः</summary>

स्तोकानताङ्गी स्तनभारभूम्ना मुग्धा बभौ मुष्टिमितावलग्ना ।   
भृङ्गाभिनन्द्येन गुणेन युक्ता कामस्य सा कापि धनुर्लतेव ॥
</details>

<details><summary>मूलम्</summary>

स्तोकानताङ्गी स्तनभारभूम्ना मुग्धा बभौ मुष्टिमितावलग्ना ।   
भृङ्गाभिनन्द्येन गुणेन युक्ता कामस्य सा कापि धनुर्लतेव ॥
</details>


<details open><summary>विश्वास-प्रस्तुतिः</summary>

रराज लावण्यतरङ्गरम्या वलात्रयी मध्यगता मृगाक्ष्याः।   
अन्तःस्थितानामिव दर्शयन्ती निवेशसीमान्तमनुश्रवाणाम् ॥
</details>

<details><summary>मूलम्</summary>

रराज लावण्यतरङ्गरम्या वलात्रयी मध्यगता मृगाक्ष्याः।   
अन्तःस्थितानामिव दर्शयन्ती निवेशसीमान्तमनुश्रवाणाम् ॥
</details>


<details open><summary>विश्वास-प्रस्तुतिः</summary>

मध्येवलग्नं सुदृशो विलग्ना रोमावली कामधनुर्गुणाभा ।   
जिगाय नाभीसरसः सुजातामुल्लासिनीमुत्पलरेणुपङ्क्तिम् ॥
</details>

<details><summary>मूलम्</summary>

मध्येवलग्नं सुदृशो विलग्ना रोमावली कामधनुर्गुणाभा ।   
जिगाय नाभीसरसः सुजातामुल्लासिनीमुत्पलरेणुपङ्क्तिम् ॥
</details>


<details open><summary>विश्वास-प्रस्तुतिः</summary>

अनुप्रयातः स्ववशामभिख्यां यूथोज्झितो यौवनगन्धहस्ती ।   
तद्रोमराजिव्यपदेशदृश्यां नूनं दधौ नूतनदानरेखाम् ॥
</details>

<details><summary>मूलम्</summary>

अनुप्रयातः स्ववशामभिख्यां यूथोज्झितो यौवनगन्धहस्ती ।   
तद्रोमराजिव्यपदेशदृश्यां नूनं दधौ नूतनदानरेखाम् ॥
</details>


<details open><summary>विश्वास-प्रस्तुतिः</summary>

प्रकाशितावर्तरुचिः प्रभाब्धौ नाभिः सुवृत्ता रुरुचे नताङ्ग्याः।   
रोमावलीरत्नलतानुरूपं रुक्मेण निष्पन्नमिवालवालम् ॥
</details>

<details><summary>मूलम्</summary>

प्रकाशितावर्तरुचिः प्रभाब्धौ नाभिः सुवृत्ता रुरुचे नताङ्ग्याः।   
रोमावलीरत्नलतानुरूपं रुक्मेण निष्पन्नमिवालवालम् ॥
</details>


<details open><summary>विश्वास-प्रस्तुतिः</summary>

पृथ्वी चकाशे स्तनसंपदस्या लावण्यमम्भो नियतं च तेजः।   
श्वासादयो गन्धवहः शुभाङ्ग्याः नाभिश्च मध्यं च नभो विभक्तम् ॥
</details>

<details><summary>मूलम्</summary>

पृथ्वी चकाशे स्तनसंपदस्या लावण्यमम्भो नियतं च तेजः।   
श्वासादयो गन्धवहः शुभाङ्ग्याः नाभिश्च मध्यं च नभो विभक्तम् ॥
</details>


<details open><summary>विश्वास-प्रस्तुतिः</summary>

गजेन्द्रहस्तादिषु तत्समत्वे दूरे सतां दोषगुणावमर्शः।   
भविष्यतः शार्ङ्गभृतस्तदूरू लीलोपधाने किमतोधिकेन ॥
</details>

<details><summary>मूलम्</summary>

गजेन्द्रहस्तादिषु तत्समत्वे दूरे सतां दोषगुणावमर्शः।   
भविष्यतः शार्ङ्गभृतस्तदूरू लीलोपधाने किमतोधिकेन ॥
</details>


<details open><summary>विश्वास-प्रस्तुतिः</summary>

मनोज्ञवृत्तं मधुबुद्बुदाभं चक्षुष्मतां सादरदर्शनीयम् ।   
स्वदेहकान्तेः सविशेषदृष्टौ जानुद्वयं दर्पणतामयासीत् ॥
</details>

<details><summary>मूलम्</summary>

मनोज्ञवृत्तं मधुबुद्बुदाभं चक्षुष्मतां सादरदर्शनीयम् ।   
स्वदेहकान्तेः सविशेषदृष्टौ जानुद्वयं दर्पणतामयासीत् ॥
</details>


<details open><summary>विश्वास-प्रस्तुतिः</summary>

उदेष्यतः पञ्चशरस्य तस्यामुत्पादयिष्यन् उचितं निषङ्गम् ।   
विधिः स्वयं मातृकया किलार्थी जङ्घायुगं वीक्ष्य जहर्ष तस्याः॥
</details>

<details><summary>मूलम्</summary>

उदेष्यतः पञ्चशरस्य तस्यामुत्पादयिष्यन् उचितं निषङ्गम् ।   
विधिः स्वयं मातृकया किलार्थी जङ्घायुगं वीक्ष्य जहर्ष तस्याः॥
</details>


<details open><summary>विश्वास-प्रस्तुतिः</summary>

कलाचिकां काञ्चनसारक्लृप्तां कान्तेः शुभां कामपि काहलीं च।   
शशङ्किरेनन्यसमीक्ष्यशोभां जगन्ति जङ्घामलोक्य तस्याः॥
</details>

<details><summary>मूलम्</summary>

कलाचिकां काञ्चनसारक्लृप्तां कान्तेः शुभां कामपि काहलीं च।   
शशङ्किरेनन्यसमीक्ष्यशोभां जगन्ति जङ्घामलोक्य तस्याः॥
</details>


<details open><summary>विश्वास-प्रस्तुतिः</summary>

अलक्तकादप्यधिकात्मरागा पदद्वयी पद्मदृशश्चकाशे ।   
प्राचीनजन्मप्रणयानुरोधात् संभाव्यमानेव सरोजलक्ष्म्या ॥
</details>

<details><summary>मूलम्</summary>

अलक्तकादप्यधिकात्मरागा पदद्वयी पद्मदृशश्चकाशे ।   
प्राचीनजन्मप्रणयानुरोधात् संभाव्यमानेव सरोजलक्ष्म्या ॥
</details>


<details open><summary>विश्वास-प्रस्तुतिः</summary>

पादाम्बुजे दत्तमधुप्रसक्तया निर्णेजयामास नखेन्दुकान्त्या ।   
प्रायेण सा सत्पथमाश्रयन्ती पङ्कान् असत्सङ्गभवान् पृथिव्याः॥
</details>

<details><summary>मूलम्</summary>

पादाम्बुजे दत्तमधुप्रसक्तया निर्णेजयामास नखेन्दुकान्त्या ।   
प्रायेण सा सत्पथमाश्रयन्ती पङ्कान् असत्सङ्गभवान् पृथिव्याः॥
</details>


<details open><summary>विश्वास-प्रस्तुतिः</summary>

तस्याः पदाम्बोजमृणालभासा प्रकाभूम्ना नखमौक्तिकानाम् ।   
प्रकीर्णपुष्पाः सुधया वसिक्ताः विहारभूम्यो युगपद्बभूवुः॥
</details>

<details><summary>मूलम्</summary>

तस्याः पदाम्बोजमृणालभासा प्रकाभूम्ना नखमौक्तिकानाम् ।   
प्रकीर्णपुष्पाः सुधया वसिक्ताः विहारभूम्यो युगपद्बभूवुः॥
</details>


<details open><summary>विश्वास-प्रस्तुतिः</summary>

तस्याः श्रुतिश्रेणिशिखामणीनां सकेसरा दीधितिभिर्नखानाम् ।   
प्रसाधिकालोचनभृङ्गलौल्यं पद्मद्वयी पादमयी निरास ॥
</details>

<details><summary>मूलम्</summary>

तस्याः श्रुतिश्रेणिशिखामणीनां सकेसरा दीधितिभिर्नखानाम् ।   
प्रसाधिकालोचनभृङ्गलौल्यं पद्मद्वयी पादमयी निरास ॥
</details>


<details open><summary>विश्वास-प्रस्तुतिः</summary>

मुखेन्दुनिष्यन्दनिभैरमुष्याः मन्दस्मितैरिन्दुरवाप्तमान्द्यः।   
प्रायः प्रभूताद्भुतकान्तिलोभात् नखात्मना तत्पदमेव भेजे ॥
</details>

<details><summary>मूलम्</summary>

मुखेन्दुनिष्यन्दनिभैरमुष्याः मन्दस्मितैरिन्दुरवाप्तमान्द्यः।   
प्रायः प्रभूताद्भुतकान्तिलोभात् नखात्मना तत्पदमेव भेजे ॥
</details>


<details open><summary>विश्वास-प्रस्तुतिः</summary>

अलक्षि देवैरवतारलक्ष्म्यास्तस्याः शुभा पादनखेन्दु पङ्क्तिः।   
आगामिकल्पेष्वधिकारलोभात् तारावलिस्तत्पदमाश्रितेव ॥
</details>

<details><summary>मूलम्</summary>

अलक्षि देवैरवतारलक्ष्म्यास्तस्याः शुभा पादनखेन्दु पङ्क्तिः।   
आगामिकल्पेष्वधिकारलोभात् तारावलिस्तत्पदमाश्रितेव ॥
</details>


<details open><summary>विश्वास-प्रस्तुतिः</summary>

यातेन मञ्जीररवैश्च तस्याः प्रायः पराभूतगतिप्रणादाः।   
शिक्षाविशेषार्थमिवाधिचक्रुः पादानुवृत्तिं प्रणयेन हंसाः॥
</details>

<details><summary>मूलम्</summary>

यातेन मञ्जीररवैश्च तस्याः प्रायः पराभूतगतिप्रणादाः।   
शिक्षाविशेषार्थमिवाधिचक्रुः पादानुवृत्तिं प्रणयेन हंसाः॥
</details>


<details open><summary>विश्वास-प्रस्तुतिः</summary>

रराज दिव्यैरधिराजचिह्नैः श्लाघापदं तत्पदमागमानाम् ।   
अश्मानमास्थापयता परस्तात् यत् पाणिना विश्वपतेरवाप्यम् ॥
</details>

<details><summary>मूलम्</summary>

रराज दिव्यैरधिराजचिह्नैः श्लाघापदं तत्पदमागमानाम् ।   
अश्मानमास्थापयता परस्तात् यत् पाणिना विश्वपतेरवाप्यम् ॥
</details>


<details open><summary>विश्वास-प्रस्तुतिः</summary>

अतीत्य कृच्छ्रात् समुदायशोभां प्रत्यङ्गसौन्दर्यपरा दिदृक्षा ।   
पर्यभ्रमत् प्राप्तविहारडोला पुष्पेषु भृङ्गीव मुहुः सखीनाम् ॥
</details>

<details><summary>मूलम्</summary>

अतीत्य कृच्छ्रात् समुदायशोभां प्रत्यङ्गसौन्दर्यपरा दिदृक्षा ।   
पर्यभ्रमत् प्राप्तविहारडोला पुष्पेषु भृङ्गीव मुहुः सखीनाम् ॥
</details>


<details open><summary>विश्वास-प्रस्तुतिः</summary>

शृङ्गायोनेरिव शिल्पविद्यां दिव्यां त्रिलोक्या इव दिष्टवृद्धिम् ।   
सीमान्तरेखामिव संपदस्तां जगुः स्त्रियो जङ्गमरत्नसृष्टिम् ॥
</details>

<details><summary>मूलम्</summary>

शृङ्गायोनेरिव शिल्पविद्यां दिव्यां त्रिलोक्या इव दिष्टवृद्धिम् ।   
सीमान्तरेखामिव संपदस्तां जगुः स्त्रियो जङ्गमरत्नसृष्टिम् ॥
</details>


<details open><summary>विश्वास-प्रस्तुतिः</summary>

वयस्ययाभीष्टवरानुयोगे सापश्यदात्मानममन्दलज्जा ।   
असूचयन्नूनमनेन तस्याः स्वलक्षणं शौरिमनन्यलक्ष्यम् ॥
</details>

<details><summary>मूलम्</summary>

वयस्ययाभीष्टवरानुयोगे सापश्यदात्मानममन्दलज्जा ।   
असूचयन्नूनमनेन तस्याः स्वलक्षणं शौरिमनन्यलक्ष्यम् ॥
</details>


<details open><summary>विश्वास-प्रस्तुतिः</summary>

अलिप्सत श्वेव हविस्तदैनां दैत्यस्वभावो दमघोषजन्मा ।   
तस्मै च कृष्णैकमनोरथां तां रूपाधिकां दातुमियेष रुक्मी ॥
</details>

<details><summary>मूलम्</summary>

अलिप्सत श्वेव हविस्तदैनां दैत्यस्वभावो दमघोषजन्मा ।   
तस्मै च कृष्णैकमनोरथां तां रूपाधिकां दातुमियेष रुक्मी ॥
</details>


<details open><summary>विश्वास-प्रस्तुतिः</summary>

परस्परं भूषयतः प्रतीकान् औद्वाहिकं मङ्गलमुद्वहन्त्याः।   
प्रायः स्वदीप्तेरतिरोधिमिच्छन्त्यावारयन् आभरणानि तस्याः॥
</details>

<details><summary>मूलम्</summary>

परस्परं भूषयतः प्रतीकान् औद्वाहिकं मङ्गलमुद्वहन्त्याः।   
प्रायः स्वदीप्तेरतिरोधिमिच्छन्त्यावारयन् आभरणानि तस्याः॥
</details>


<details open><summary>विश्वास-प्रस्तुतिः</summary>

लावण्यकल्पद्रुममञ्जरीं तां शृङ्गारदिग्वारणवैजयन्तीम् ।   
सौन्दर्यदुग्धोदसुधाप्रसूतिं सैरन्ध्रिकाः प्रेक्ष्य मिथः शशंसुः॥
</details>

<details><summary>मूलम्</summary>

लावण्यकल्पद्रुममञ्जरीं तां शृङ्गारदिग्वारणवैजयन्तीम् ।   
सौन्दर्यदुग्धोदसुधाप्रसूतिं सैरन्ध्रिकाः प्रेक्ष्य मिथः शशंसुः॥
</details>


<details open><summary>विश्वास-प्रस्तुतिः</summary>

स्वभावजादभ्यधिकं तदङ्गेष्वासादितं सौरभमङ्गरागैः।   
स सर्वगन्धोपि यदन्वयेन प्रभूतमामोदविशेषमृच्छेत् ॥
</details>

<details><summary>मूलम्</summary>

स्वभावजादभ्यधिकं तदङ्गेष्वासादितं सौरभमङ्गरागैः।   
स सर्वगन्धोपि यदन्वयेन प्रभूतमामोदविशेषमृच्छेत् ॥
</details>


<details open><summary>विश्वास-प्रस्तुतिः</summary>

व्यामातिरिक्तस्तनकुम्भभूम्ना व्याप्ताकृतिं यौवनकुञ्चरेण।   
प्रसाधयन्त्यः पतिदेवतास्तां नाथोचितां प्रेक्ष्य न तृप्तिमापुः॥
</details>

<details><summary>मूलम्</summary>

व्यामातिरिक्तस्तनकुम्भभूम्ना व्याप्ताकृतिं यौवनकुञ्चरेण।   
प्रसाधयन्त्यः पतिदेवतास्तां नाथोचितां प्रेक्ष्य न तृप्तिमापुः॥
</details>


<details open><summary>विश्वास-प्रस्तुतिः</summary>

मौलौ सुकेश्याः स्फुटरश्मिजालं मुक्तामयं जालकमाबबन्धुः।   
क्रीडोचितं कृष्णमृगं गृहीतुं तेन स्मरो वागुरिकस्तदाभूत् ॥
</details>

<details><summary>मूलम्</summary>

मौलौ सुकेश्याः स्फुटरश्मिजालं मुक्तामयं जालकमाबबन्धुः।   
क्रीडोचितं कृष्णमृगं गृहीतुं तेन स्मरो वागुरिकस्तदाभूत् ॥
</details>


<details open><summary>विश्वास-प्रस्तुतिः</summary>

मुखेन्दुलावण्यसुधाप्रवाहे मुहुः प्रतीपप्लवनोद्यतेन।   
तत्कर्णभूषामकरेण मन्ये मन्दीकृता मन्मथलाञ्छनश्रीः॥
</details>

<details><summary>मूलम्</summary>

मुखेन्दुलावण्यसुधाप्रवाहे मुहुः प्रतीपप्लवनोद्यतेन।   
तत्कर्णभूषामकरेण मन्ये मन्दीकृता मन्मथलाञ्छनश्रीः॥
</details>


<details open><summary>विश्वास-प्रस्तुतिः</summary>

अनन्यदृष्टिं विततान तामप्यादर्शसंक्रान्तिविशेषदृश्यम् ।   
प्रसाधनैः प्राप्तगुणैः प्रतीक्ष्यं तस्या मुखं तामरसायताक्षम् ॥
</details>

<details><summary>मूलम्</summary>

अनन्यदृष्टिं विततान तामप्यादर्शसंक्रान्तिविशेषदृश्यम् ।   
प्रसाधनैः प्राप्तगुणैः प्रतीक्ष्यं तस्या मुखं तामरसायताक्षम् ॥
</details>


<details open><summary>विश्वास-प्रस्तुतिः</summary>

मनुष्यताकञ्चुकितात्मभूम्नः काले चकाशे कुचकञ्चुकश्रीः।   
रत्नाचले भोगिशयप्रियायाः स्वतल्पनिर्मोक इवावलीनः॥
</details>

<details><summary>मूलम्</summary>

मनुष्यताकञ्चुकितात्मभूम्नः काले चकाशे कुचकञ्चुकश्रीः।   
रत्नाचले भोगिशयप्रियायाः स्वतल्पनिर्मोक इवावलीनः॥
</details>


<details open><summary>विश्वास-प्रस्तुतिः</summary>

अंसावलम्बिन्यसितेक्षणायाः कम्पोज्जवला काचन रत्नमाला ।   
अलक्ष्यतोल्लासितरम्यरश्मिः कामार्पिता कान्तिविहारडोला ॥
</details>

<details><summary>मूलम्</summary>

अंसावलम्बिन्यसितेक्षणायाः कम्पोज्जवला काचन रत्नमाला ।   
अलक्ष्यतोल्लासितरम्यरश्मिः कामार्पिता कान्तिविहारडोला ॥
</details>


<details open><summary>विश्वास-प्रस्तुतिः</summary>

प्रभाप्रविहोदितसैकताभे स्तनद्वये तामरसेक्षणायाः।   
तत्कंधराशङ्खमतल्लिकायाः प्रसूतिराशङ्क्यत हारवृत्त्या ॥
</details>

<details><summary>मूलम्</summary>

प्रभाप्रविहोदितसैकताभे स्तनद्वये तामरसेक्षणायाः।   
तत्कंधराशङ्खमतल्लिकायाः प्रसूतिराशङ्क्यत हारवृत्त्या ॥
</details>

   
तत्कन्धराशङ्खत एव मुक्ताप्रसूतिराशंवयत हारवृत्त्या ॥


<details open><summary>विश्वास-प्रस्तुतिः</summary>

अभासतात्मस्मितसौम्यभासा हारेण हृद्येन जगत्प्रतीक्ष्या ।   
प्रियस्य चन्द्रं हृदयाद्विधातुः प्राप्तानुसारेव निसर्गशुद्धम् ॥
</details>

<details><summary>मूलम्</summary>

अभासतात्मस्मितसौम्यभासा हारेण हृद्येन जगत्प्रतीक्ष्या ।   
प्रियस्य चन्द्रं हृदयाद्विधातुः प्राप्तानुसारेव निसर्गशुद्धम् ॥
</details>


<details open><summary>विश्वास-प्रस्तुतिः</summary>

रराज मुक्ताभिरवाप्तफेनं रत्नाङ्गदं प्राप्तगुणं तदङ्गे ।   
प्रवाहवृत्तेः परिवृत्तिभेदात् महीयसी मण्डलितेव कान्तिः॥
</details>

<details><summary>मूलम्</summary>

रराज मुक्ताभिरवाप्तफेनं रत्नाङ्गदं प्राप्तगुणं तदङ्गे ।   
प्रवाहवृत्तेः परिवृत्तिभेदात् महीयसी मण्डलितेव कान्तिः॥
</details>


<details open><summary>विश्वास-प्रस्तुतिः</summary>

प्रतिक्रियामात्मतिरस्क्रियायाः प्रायः स्वयं व्यापृतया विधातुम् ।   
तदङ्गयोगोज्ज्वलरत्नधाम्ना संछिदितं मेखलयान्तरीयम् ॥
</details>

<details><summary>मूलम्</summary>

प्रतिक्रियामात्मतिरस्क्रियायाः प्रायः स्वयं व्यापृतया विधातुम् ।   
तदङ्गयोगोज्ज्वलरत्नधाम्ना संछिदितं मेखलयान्तरीयम् ॥
</details>


<details open><summary>विश्वास-प्रस्तुतिः</summary>

शिखण्डकानि श्रुतिसुन्दरीणां चारूणि पादाभरणानि तस्याः।   
पदेषु संघर्षवशादिवासन् मिथः पुरोभागिपदास्पदानि ॥
</details>

<details><summary>मूलम्</summary>

शिखण्डकानि श्रुतिसुन्दरीणां चारूणि पादाभरणानि तस्याः।   
पदेषु संघर्षवशादिवासन् मिथः पुरोभागिपदास्पदानि ॥
</details>


<details open><summary>विश्वास-प्रस्तुतिः</summary>

अनुक्षणं बन्धुजनैरमुष्यामामुच्यमानेषु विभूषणेषु ।   
अयत्नतस्तानि तदन्तराले कृतास्पदा केवलतात्यशेत॥
</details>

<details><summary>मूलम्</summary>

अनुक्षणं बन्धुजनैरमुष्यामामुच्यमानेषु विभूषणेषु ।   
अयत्नतस्तानि तदन्तराले कृतास्पदा केवलतात्यशेत॥
</details>


<details open><summary>विश्वास-प्रस्तुतिः</summary>

अभिन्नरूपामनुवेलभिन्नात् प्रसाधनादभ्यधिकां प्रसत्तिम् ।   
विलोकयन्ती जनता तदीयां व्यावर्तयामास ततो न दृष्टिम्॥
</details>

<details><summary>मूलम्</summary>

अभिन्नरूपामनुवेलभिन्नात् प्रसाधनादभ्यधिकां प्रसत्तिम् ।   
विलोकयन्ती जनता तदीयां व्यावर्तयामास ततो न दृष्टिम्॥
</details>


<details open><summary>विश्वास-प्रस्तुतिः</summary>

आदर्शबिम्बेन तदङ्गकान्तेरक्षाम्यता निष्प्रतिमत्ववादम् ।   
प्रतिप्रवृत्तिं प्रतिमां विधाय प्रख्यापिता वृत्तवतामपीर्ष्या॥
</details>

<details><summary>मूलम्</summary>

आदर्शबिम्बेन तदङ्गकान्तेरक्षाम्यता निष्प्रतिमत्ववादम् ।   
प्रतिप्रवृत्तिं प्रतिमां विधाय प्रख्यापिता वृत्तवतामपीर्ष्या॥
</details>


<details open><summary>विश्वास-प्रस्तुतिः</summary>

निनीषितां देवगृहं ययैतामाकल्पलक्ष्म्या समयोजयन्त ।   
मुकुन्दसंस्पर्शमवाप्तुमर्हा सैव स्थिरा धन्यतमा बभूव ॥
</details>

<details><summary>मूलम्</summary>

निनीषितां देवगृहं ययैतामाकल्पलक्ष्म्या समयोजयन्त ।   
मुकुन्दसंस्पर्शमवाप्तुमर्हा सैव स्थिरा धन्यतमा बभूव ॥
</details>


<details open><summary>विश्वास-प्रस्तुतिः</summary>

पतिव्रताः पार्थिवयाषितस्तां प्रत्यङ्गसौन्दर्यनिमग्नभावाः।   
कृताशिषः कृष्णमनोरथस्थामारोप्य कर्णीरथमन्वगच्छन् ॥
</details>

<details><summary>मूलम्</summary>

पतिव्रताः पार्थिवयाषितस्तां प्रत्यङ्गसौन्दर्यनिमग्नभावाः।   
कृताशिषः कृष्णमनोरथस्थामारोप्य कर्णीरथमन्वगच्छन् ॥
</details>


<details open><summary>विश्वास-प्रस्तुतिः</summary>

मङ्गल्यसंगीतसमेतयात्रा मनुष्यदेवीभिरनुद्रुता सा ।   
निनंसितैषा स्वयमेव देवी नान्येति सद्भिर्निरणायि नाथा ॥
</details>

<details><summary>मूलम्</summary>

मङ्गल्यसंगीतसमेतयात्रा मनुष्यदेवीभिरनुद्रुता सा ।   
निनंसितैषा स्वयमेव देवी नान्येति सद्भिर्निरणायि नाथा ॥
</details>


<details open><summary>विश्वास-प्रस्तुतिः</summary>

भावान्तरेषु प्रतिपन्नलीला पैतामहादीनि पदानि दातुम् ।   
स्वदत्तशक्तेः कुहनामनुष्या कुतश्चिदिष्टं स्वयमाशशंसे ॥
</details>

<details><summary>मूलम्</summary>

भावान्तरेषु प्रतिपन्नलीला पैतामहादीनि पदानि दातुम् ।   
स्वदत्तशक्तेः कुहनामनुष्या कुतश्चिदिष्टं स्वयमाशशंसे ॥
</details>


<details open><summary>विश्वास-प्रस्तुतिः</summary>

प्रणम्य मूर्ध्ना निहितोपहारामुत्तस्थुषीमुत्सवदेवतैनाम् ।   
अवोचगारादशरीरिवाचा परैरजय्यं पतिमाप्नुहीति ॥
</details>

<details><summary>मूलम्</summary>

प्रणम्य मूर्ध्ना निहितोपहारामुत्तस्थुषीमुत्सवदेवतैनाम् ।   
अवोचगारादशरीरिवाचा परैरजय्यं पतिमाप्नुहीति ॥
</details>


<details open><summary>विश्वास-प्रस्तुतिः</summary>

पत्या निजेन परिणीतिमवाप्तुकामा लब्ध्वा वरं ललितमुत्सवदेवतायाः।   
तेनैव सा समसमीहितसिद्धिरासीत् मानाधिका जगति मन्मथमन्मथेन ॥
</details>

<details><summary>मूलम्</summary>

पत्या निजेन परिणीतिमवाप्तुकामा लब्ध्वा वरं ललितमुत्सवदेवतायाः।   
तेनैव सा समसमीहितसिद्धिरासीत् मानाधिका जगति मन्मथमन्मथेन ॥
</details>

ऊरुः सव्यो नयनकमलं भ्रूलता चापि तस्याः   
प्रावेपन्त प्रियमुपगतं सूचयन्ति स्ववृत्त्या ।   
आरादासीदलघुतुलसीगन्धसौम्यः समीरः   
प्रत्यासन्नं मुहुरुदचरत् पाञ्चजन्यप्रणादः॥

   
रुक्मिण्यभ्युदयो नाम द्वादशः सर्गः॥

