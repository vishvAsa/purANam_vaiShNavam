+++
title = "23"

+++

<details open><summary>विश्वास-प्रस्तुतिः</summary>

अथाधिकारच्यवनात् य इन्द्राः पञ्चाभवन् पाण्डुसुताः पृथिव्याम्।   
जयार्थिनस्ते जगदेकनाथं प्रपेदिरे सत्त्वधनाः सदाराः॥
</details>

<details><summary>मूलम्</summary>

अथाधिकारच्यवनात् य इन्द्राः पञ्चाभवन् पाण्डुसुताः पृथिव्याम्।   
जयार्थिनस्ते जगदेकनाथं प्रपेदिरे सत्त्वधनाः सदाराः॥
</details>


<details open><summary>विश्वास-प्रस्तुतिः</summary>

तमोपहैस्तत्त्वविदामृषीणां वाक्यैस्त्रिवेदीमनुसञ्जिहानैः।   
कृष्णं यथावत् कृतिनो विदन्तः तस्याभवन् प्राणसमाः सखायः॥
</details>

<details><summary>मूलम्</summary>

तमोपहैस्तत्त्वविदामृषीणां वाक्यैस्त्रिवेदीमनुसञ्जिहानैः।   
कृष्णं यथावत् कृतिनो विदन्तः तस्याभवन् प्राणसमाः सखायः॥
</details>


<details open><summary>विश्वास-प्रस्तुतिः</summary>

तदाश्रयास्तत्प्रणिधेयकृत्याः तेनैव नाथेन सदा सनाथाः।   
अपारयन् योगिभिरप्यजय्यान् बाह्यान्तरान् जेतुमरातिवर्गान्॥
</details>

<details><summary>मूलम्</summary>

तदाश्रयास्तत्प्रणिधेयकृत्याः तेनैव नाथेन सदा सनाथाः।   
अपारयन् योगिभिरप्यजय्यान् बाह्यान्तरान् जेतुमरातिवर्गान्॥
</details>


<details open><summary>विश्वास-प्रस्तुतिः</summary>

प्रतिक्रियाः प्राग्भवदुष्कृतानां प्राणोपरोधेपि निरुद्धपापाः।   
धीरास्त्रिलोकीसुहृदः प्रसादात् विपाकरम्या विपदः प्रसेहुः॥
</details>

<details><summary>मूलम्</summary>

प्रतिक्रियाः प्राग्भवदुष्कृतानां प्राणोपरोधेपि निरुद्धपापाः।   
धीरास्त्रिलोकीसुहृदः प्रसादात् विपाकरम्या विपदः प्रसेहुः॥
</details>


<details open><summary>विश्वास-प्रस्तुतिः</summary>

अलङ्घयन् विश्वपतेः प्रसादात् वृत्तिं पराचीमिव वीतरागाः।   
अरातिभिश्छद्मविधिप्रवीणैः आपादितामग्निजलादिपीडाम्॥
</details>

<details><summary>मूलम्</summary>

अलङ्घयन् विश्वपतेः प्रसादात् वृत्तिं पराचीमिव वीतरागाः।   
अरातिभिश्छद्मविधिप्रवीणैः आपादितामग्निजलादिपीडाम्॥
</details>


<details open><summary>विश्वास-प्रस्तुतिः</summary>

कलिङ्गनीतिं कलहैकतानां कर्णे च पार्थेन निबद्धवैरम्।   
आस्थाय दुश्शासनपूर्वजन्मा धर्मोत्तरान् जेतुमियेष पार्थान् ॥
</details>

<details><summary>मूलम्</summary>

कलिङ्गनीतिं कलहैकतानां कर्णे च पार्थेन निबद्धवैरम्।   
आस्थाय दुश्शासनपूर्वजन्मा धर्मोत्तरान् जेतुमियेष पार्थान् ॥
</details>


<details open><summary>विश्वास-प्रस्तुतिः</summary>

स राजसूयक्रतुधर्मपत्नीं भीमेन गाण्डीवभृता च मान्याम्।   
द्यूतच्छलप्रापितदासभावां साध्वीं मुधा पर्यभवत् सभायाम् ॥
</details>

<details><summary>मूलम्</summary>

स राजसूयक्रतुधर्मपत्नीं भीमेन गाण्डीवभृता च मान्याम्।   
द्यूतच्छलप्रापितदासभावां साध्वीं मुधा पर्यभवत् सभायाम् ॥
</details>


<details open><summary>विश्वास-प्रस्तुतिः</summary>

अनन्यनाथां स्थितिमाप्नुवत्या नाथः स्वसम्बोधननामगर्भम्।   
शुश्राव दूरान्तरितोपि शौरिः प्राक्रोशनं पार्थपतिव्रतायाः॥
</details>

<details><summary>मूलम्</summary>

अनन्यनाथां स्थितिमाप्नुवत्या नाथः स्वसम्बोधननामगर्भम्।   
शुश्राव दूरान्तरितोपि शौरिः प्राक्रोशनं पार्थपतिव्रतायाः॥
</details>


<details open><summary>विश्वास-प्रस्तुतिः</summary>

मिथ्याविचारान्मिषतां गुरूणां प्रभुः सतां पाण्डवधर्मपत्नीम्।   
दुश्शासनव्याकुलितोत्तरीयामक्षय्यकौशेयवतीमकार्षीत् ॥
</details>

<details><summary>मूलम्</summary>

मिथ्याविचारान्मिषतां गुरूणां प्रभुः सतां पाण्डवधर्मपत्नीम्।   
दुश्शासनव्याकुलितोत्तरीयामक्षय्यकौशेयवतीमकार्षीत् ॥
</details>


<details open><summary>विश्वास-प्रस्तुतिः</summary>

अवाप्तकामाः प्रबलैरमित्रैः अक्षच्छलेनापहृतं स्वराज्यम्।   
निक्षिप्तकर्तव्यभरा बभूवुः सत्त्वाधिकाः सात्वतयूथनाथे ॥
</details>

<details><summary>मूलम्</summary>

अवाप्तकामाः प्रबलैरमित्रैः अक्षच्छलेनापहृतं स्वराज्यम्।   
निक्षिप्तकर्तव्यभरा बभूवुः सत्त्वाधिकाः सात्वतयूथनाथे ॥
</details>


<details open><summary>विश्वास-प्रस्तुतिः</summary>

स्वान्त्र्यगन्धद्विरदाङ्कुशेन स्वेनैव शीलेन विनीयमानः।   
अनन्यलभ्यं प्रतिलम्भितोभूत् प्रभुः स्वयं पाण्डवदूतभावम्॥
</details>

<details><summary>मूलम्</summary>

स्वान्त्र्यगन्धद्विरदाङ्कुशेन स्वेनैव शीलेन विनीयमानः।   
अनन्यलभ्यं प्रतिलम्भितोभूत् प्रभुः स्वयं पाण्डवदूतभावम्॥
</details>


<details open><summary>विश्वास-प्रस्तुतिः</summary>

स तादृशीमाद्रियत त्रिधामा प्रेष्यक्रियां प्रेषितदेववृन्दः।   
ननु प्रभूणां निरपेक्षभूम्नां प्रसाधनं भक्तजने गुणत्वम्॥
</details>

<details><summary>मूलम्</summary>

स तादृशीमाद्रियत त्रिधामा प्रेष्यक्रियां प्रेषितदेववृन्दः।   
ननु प्रभूणां निरपेक्षभूम्नां प्रसाधनं भक्तजने गुणत्वम्॥
</details>


<details open><summary>विश्वास-प्रस्तुतिः</summary>

अपि प्रभूतानुगुणक्रियाभ्यः श्लाघापदं तत्त्वविदां बभूव।   
अनन्यतन्त्रस्य विभोस्तदेतत् नाथोचितं नन्तृषु पारतन्त्र्यम्॥
</details>

<details><summary>मूलम्</summary>

अपि प्रभूतानुगुणक्रियाभ्यः श्लाघापदं तत्त्वविदां बभूव।   
अनन्यतन्त्रस्य विभोस्तदेतत् नाथोचितं नन्तृषु पारतन्त्र्यम्॥
</details>


<details open><summary>विश्वास-प्रस्तुतिः</summary>

तपस्यतः पुत्रसमुद्भवार्थं मार्गागतं मोचयतः पिशाचम्।   
अजन्मनो जन्मभृतश्च शौरेः स्वामित्वसंवादि बभूव दूत्यम्॥
</details>

<details><summary>मूलम्</summary>

तपस्यतः पुत्रसमुद्भवार्थं मार्गागतं मोचयतः पिशाचम्।   
अजन्मनो जन्मभृतश्च शौरेः स्वामित्वसंवादि बभूव दूत्यम्॥
</details>


<details open><summary>विश्वास-प्रस्तुतिः</summary>

सरोषसीरायुधहेतिशक्त्या साचीकृतां कौरवराजधानीम्।   
अद्यापि गङ्गासलिलप्रवाहे प्रक्रान्तपातामिव सम्प्रपेदे॥
</details>

<details><summary>मूलम्</summary>

सरोषसीरायुधहेतिशक्त्या साचीकृतां कौरवराजधानीम्।   
अद्यापि गङ्गासलिलप्रवाहे प्रक्रान्तपातामिव सम्प्रपेदे॥
</details>


<details open><summary>विश्वास-प्रस्तुतिः</summary>

खद्योतवत् दर्शितखञ्जदीप्तीन् प्रज्ञादृशो भूमिभृतः सभायाम्।   
प्राप्तोदयो भानुरिव त्रिधामा प्रच्छादयामास कुरून् स्वधाम्ना॥
</details>

<details><summary>मूलम्</summary>

खद्योतवत् दर्शितखञ्जदीप्तीन् प्रज्ञादृशो भूमिभृतः सभायाम्।   
प्राप्तोदयो भानुरिव त्रिधामा प्रच्छादयामास कुरून् स्वधाम्ना॥
</details>


<details open><summary>विश्वास-प्रस्तुतिः</summary>

तदागन्म प्रतिपन्नहर्षाः तद्दर्शनेनाहितपारवश्याः।   
अतर्कितप्रस्मृतवैरबन्धाः वृत्तिं द्विषन्तो विदधुर्यथार्हम् ॥
</details>

<details><summary>मूलम्</summary>

तदागन्म प्रतिपन्नहर्षाः तद्दर्शनेनाहितपारवश्याः।   
अतर्कितप्रस्मृतवैरबन्धाः वृत्तिं द्विषन्तो विदधुर्यथार्हम् ॥
</details>


<details open><summary>विश्वास-प्रस्तुतिः</summary>

उलूखले भक्तगुणे च बद्धं गुणोत्तरे गोपवधूस्तने च ।   
इयेष बन्धुं जगदेकबन्धुं दुर्योधनो दुस्त्यजमृत्युपाशः॥
</details>

<details><summary>मूलम्</summary>

उलूखले भक्तगुणे च बद्धं गुणोत्तरे गोपवधूस्तने च ।   
इयेष बन्धुं जगदेकबन्धुं दुर्योधनो दुस्त्यजमृत्युपाशः॥
</details>


<details open><summary>विश्वास-प्रस्तुतिः</summary>

प्रकाशयन् किञ्चिदिवाप्रमेयः प्रभावमात्मीयमनन्यवेद्यम् ।   
मुहुः प्रतीपाचरणोत्सुकानां मोघाशतां मूढधियामकार्षीत् ॥
</details>

<details><summary>मूलम्</summary>

प्रकाशयन् किञ्चिदिवाप्रमेयः प्रभावमात्मीयमनन्यवेद्यम् ।   
मुहुः प्रतीपाचरणोत्सुकानां मोघाशतां मूढधियामकार्षीत् ॥
</details>


<details open><summary>विश्वास-प्रस्तुतिः</summary>

स्ववेदितं संसदि धार्तराष्ट्रे सन्धित्सतो धर्मसुतस्य वाक्यम्।   
अनाददाने मुरभिन्निवृत्तः सामुग्रहो विग्रहमन्वमंस्त॥
</details>

<details><summary>मूलम्</summary>

स्ववेदितं संसदि धार्तराष्ट्रे सन्धित्सतो धर्मसुतस्य वाक्यम्।   
अनाददाने मुरभिन्निवृत्तः सामुग्रहो विग्रहमन्वमंस्त॥
</details>


<details open><summary>विश्वास-प्रस्तुतिः</summary>

नरांशजुष्टेन धनञ्जयेन रथी भवन् सारथिरात्मना च ।   
धनुर्भृता तोत्रभृता च भेजे पृथक्त्वमैक्यं च यथाप्रमाणम्॥
</details>

<details><summary>मूलम्</summary>

नरांशजुष्टेन धनञ्जयेन रथी भवन् सारथिरात्मना च ।   
धनुर्भृता तोत्रभृता च भेजे पृथक्त्वमैक्यं च यथाप्रमाणम्॥
</details>


<details open><summary>विश्वास-प्रस्तुतिः</summary>

रथाधिरूढं च रथं च रक्षन् यथार्थतो दर्शयति स्म यन्ता।  
पुरःस्थिते गोप्तरि विश्वहेतौ पश्चादवस्थायिनि तत्प्रवर्त्ये ।
</details>

<details><summary>मूलम्</summary>

रथाधिरूढं च रथं च रक्षन् यथार्थतो दर्शयति स्म यन्ता।  
पुरःस्थिते गोप्तरि विश्वहेतौ पश्चादवस्थायिनि तत्प्रवर्त्ये ।
</details>
अनन्ययोगात् स रथो बभार प्राधीतवेद्यां प्रणवप्रवृत्तिम्॥


<details open><summary>विश्वास-प्रस्तुतिः</summary>

प्रभुर्बभौ प्रग्रहतोत्त्रपाणिः कालात्मना भावितपाशदण्डः।   
यदा तदा देवगणेन मेने शान्तं बलं शान्तनवप्रधानाम्॥
</details>

<details><summary>मूलम्</summary>

प्रभुर्बभौ प्रग्रहतोत्त्रपाणिः कालात्मना भावितपाशदण्डः।   
यदा तदा देवगणेन मेने शान्तं बलं शान्तनवप्रधानाम्॥
</details>


<details open><summary>विश्वास-प्रस्तुतिः</summary>

धुरन्धरः स्वर्गनिकेतनानां धुर्योत्थितैर्धूसरितो रजोभिः।   
रराज मध्ये रथयूथपानां गोष्ठे पशूनामिव गोपवेषः॥
</details>

<details><summary>मूलम्</summary>

धुरन्धरः स्वर्गनिकेतनानां धुर्योत्थितैर्धूसरितो रजोभिः।   
रराज मध्ये रथयूथपानां गोष्ठे पशूनामिव गोपवेषः॥
</details>


<details open><summary>विश्वास-प्रस्तुतिः</summary>

समुद्रसङ्घातनिभे नृपाणां सैन्यद्वये संयति संप्रवृत्ते।   
अस्थानकारुण्यवशान्निवृत्तं धनञ्जयं वीतशुचं वितेने ॥
</details>

<details><summary>मूलम्</summary>

समुद्रसङ्घातनिभे नृपाणां सैन्यद्वये संयति संप्रवृत्ते।   
अस्थानकारुण्यवशान्निवृत्तं धनञ्जयं वीतशुचं वितेने ॥
</details>


<details open><summary>विश्वास-प्रस्तुतिः</summary>

फलादपि स्वादुतमप्ररोहं प्रोत्साहने सख्युरिवोद्यतः सः।   
जगद्धितार्थाय जगौ दयावान् अन्यैरविज्ञेयमनन्यधर्मम्॥
</details>

<details><summary>मूलम्</summary>

फलादपि स्वादुतमप्ररोहं प्रोत्साहने सख्युरिवोद्यतः सः।   
जगद्धितार्थाय जगौ दयावान् अन्यैरविज्ञेयमनन्यधर्मम्॥
</details>


<details open><summary>विश्वास-प्रस्तुतिः</summary>

चिरन्तनस्नेहदयादिमूलं चिन्तार्णवं निस्तरतो दुरन्तम् ।   
किरीटिनः केशवसूक्तिरासीत् कालोचिता काचन पोतपात्री॥
</details>

<details><summary>मूलम्</summary>

चिरन्तनस्नेहदयादिमूलं चिन्तार्णवं निस्तरतो दुरन्तम् ।   
किरीटिनः केशवसूक्तिरासीत् कालोचिता काचन पोतपात्री॥
</details>


<details open><summary>विश्वास-प्रस्तुतिः</summary>

अभङ्गुरैर्धौतफलानुषङ्गात् विद्याशरैर्विश्वगुरोरुपात्तैः।   
विवेकधन्वा विषमान् अजैषीत् अन्तस्स्थितान् जिष्णुररातिसङ्घान्॥
</details>

<details><summary>मूलम्</summary>

अभङ्गुरैर्धौतफलानुषङ्गात् विद्याशरैर्विश्वगुरोरुपात्तैः।   
विवेकधन्वा विषमान् अजैषीत् अन्तस्स्थितान् जिष्णुररातिसङ्घान्॥
</details>


<details open><summary>विश्वास-प्रस्तुतिः</summary>

उपघ्नभूतां श्रुतिवल्लरीणामुपास्त तुष्यन् उपदेशमुद्राम्।   
नखांशुभिः क्षिप्ततमः कलङ्कां नाथस्य पार्थो नतपूर्वभागः॥
</details>

<details><summary>मूलम्</summary>

उपघ्नभूतां श्रुतिवल्लरीणामुपास्त तुष्यन् उपदेशमुद्राम्।   
नखांशुभिः क्षिप्ततमः कलङ्कां नाथस्य पार्थो नतपूर्वभागः॥
</details>


<details open><summary>विश्वास-प्रस्तुतिः</summary>

विभकातसामान्यविशेषधर्मा प्रादुर्बभूवोपन्षत् प्रभोर्या।   
स एव तां व्यासमुनिः समीचीं पर्यग्रहीत् भारतवेदवक्ता॥
</details>

<details><summary>मूलम्</summary>

विभकातसामान्यविशेषधर्मा प्रादुर्बभूवोपन्षत् प्रभोर्या।   
स एव तां व्यासमुनिः समीचीं पर्यग्रहीत् भारतवेदवक्ता॥
</details>


<details open><summary>विश्वास-प्रस्तुतिः</summary>

अभञ्जनीयां परधर्मसत्तां अनश्वरीं भारदसूर्यदीप्तिम्।   
विदुः श्रुतीनामनघां वयस्यां गीतामसम्मूढजनाविगीताम्॥
</details>

<details><summary>मूलम्</summary>

अभञ्जनीयां परधर्मसत्तां अनश्वरीं भारदसूर्यदीप्तिम्।   
विदुः श्रुतीनामनघां वयस्यां गीतामसम्मूढजनाविगीताम्॥
</details>


<details open><summary>विश्वास-प्रस्तुतिः</summary>

कपिधवजस्तस्य विभोरपश्चत् तदर्पितं चक्षुरवाप्य दिव्यम्।   
विरिञ्चिपूर्वैरपि दुर्निरीक्षं विश्वाश्रयं रूममशेषमूर्तेः॥
</details>

<details><summary>मूलम्</summary>

कपिधवजस्तस्य विभोरपश्चत् तदर्पितं चक्षुरवाप्य दिव्यम्।   
विरिञ्चिपूर्वैरपि दुर्निरीक्षं विश्वाश्रयं रूममशेषमूर्तेः॥
</details>


<details open><summary>विश्वास-प्रस्तुतिः</summary>

तस्मिन् अभिव्याप्तसमस्तलोके स तत्स्वरूपेण विकल्प्यमाने।   
विडम्बितान् गोपुरधारिबिम्बौः देवान् विभोरैक्षत दिव्यदेहे॥
</details>

<details><summary>मूलम्</summary>

तस्मिन् अभिव्याप्तसमस्तलोके स तत्स्वरूपेण विकल्प्यमाने।   
विडम्बितान् गोपुरधारिबिम्बौः देवान् विभोरैक्षत दिव्यदेहे॥
</details>


<details open><summary>विश्वास-प्रस्तुतिः</summary>

प्रख्यातदीक्षं प्रणतार्तिभङ्गे पार्थस्तदा दैत्यरिपं प्रपन्नः।   
विनाशयामास बलं रिपूणां विपत्प्रतीकारपरेण सख्या॥
</details>

<details><summary>मूलम्</summary>

प्रख्यातदीक्षं प्रणतार्तिभङ्गे पार्थस्तदा दैत्यरिपं प्रपन्नः।   
विनाशयामास बलं रिपूणां विपत्प्रतीकारपरेण सख्या॥
</details>


<details open><summary>विश्वास-प्रस्तुतिः</summary>

स्वहस्तपद्माञ्चिततोत्रपाशः स्वच्छन्दलीलासहधर्मचारी।   
गतागतैरप्रतिमैः स चक्रे जयश्रियो जैत्ररथेन डोलाम्॥
</details>

<details><summary>मूलम्</summary>

स्वहस्तपद्माञ्चिततोत्रपाशः स्वच्छन्दलीलासहधर्मचारी।   
गतागतैरप्रतिमैः स चक्रे जयश्रियो जैत्ररथेन डोलाम्॥
</details>


<details open><summary>विश्वास-प्रस्तुतिः</summary>

सविस्मयः संयति सव्यसाची तत्तादृशा सारथिना समेतः।   
मनोजवानां निजसायकानामग्रेसरं स्यन्दनमन्वपश्यत् ॥
</details>

<details><summary>मूलम्</summary>

सविस्मयः संयति सव्यसाची तत्तादृशा सारथिना समेतः।   
मनोजवानां निजसायकानामग्रेसरं स्यन्दनमन्वपश्यत् ॥
</details>


<details open><summary>विश्वास-प्रस्तुतिः</summary>

यथा नियच्छत्ययनिन्द्रियाश्वान् जीवाश्रमे देहरथे निबद्धान्।   
तथार्जुनस्यन्दनधुर्यनेता बभूव नान्येन निदर्शनीयः॥
</details>

<details><summary>मूलम्</summary>

यथा नियच्छत्ययनिन्द्रियाश्वान् जीवाश्रमे देहरथे निबद्धान्।   
तथार्जुनस्यन्दनधुर्यनेता बभूव नान्येन निदर्शनीयः॥
</details>


<details open><summary>विश्वास-प्रस्तुतिः</summary>

यदेकदेशे निखिलं तदन्यत् तद्देहभागेषु च संविभक्तम्।  
निवर्तितं वैरिजनोपमर्दात् न्यस्तं रथे चक्रमुपाददानः।
</details>

<details><summary>मूलम्</summary>

यदेकदेशे निखिलं तदन्यत् तद्देहभागेषु च संविभक्तम्।  
निवर्तितं वैरिजनोपमर्दात् न्यस्तं रथे चक्रमुपाददानः।
</details>
नतप्रतिज्ञानुपरोधहेतोः आत्मप्रतिज्ञामजहात् स्वतन्त्रः॥


<details open><summary>विश्वास-प्रस्तुतिः</summary>

द्विषत्प्रयुक्तं दुरपोहमस्त्रं भुजान्तरालेन विभुः प्रतीच्छन्।   
विधाय वैकल्पिकवैजयन्तीं प्रच्छादितं प्राणयति स्म पार्थम्॥
</details>

<details><summary>मूलम्</summary>

द्विषत्प्रयुक्तं दुरपोहमस्त्रं भुजान्तरालेन विभुः प्रतीच्छन्।   
विधाय वैकल्पिकवैजयन्तीं प्रच्छादितं प्राणयति स्म पार्थम्॥
</details>


<details open><summary>विश्वास-प्रस्तुतिः</summary>

निवेशितां तस्य पदे च पूजां निशाम्य गङ्गामिव चन्द्रमौलौ।   
अनन्यसामान्यममंस्त सख्युः सङ्कोचवैदेशिकमीश्वरत्वम्॥
</details>

<details><summary>मूलम्</summary>

निवेशितां तस्य पदे च पूजां निशाम्य गङ्गामिव चन्द्रमौलौ।   
अनन्यसामान्यममंस्त सख्युः सङ्कोचवैदेशिकमीश्वरत्वम्॥
</details>


<details open><summary>विश्वास-प्रस्तुतिः</summary>

दिवाकरेनस्तमितेतिघाढं तमः सृजंस्तामसमोहनार्थम्।   
प्रपन्नरक्षाप्रतिपन्नदीक्षः सत्याभिसन्धं विदधे सखायम्॥
</details>

<details><summary>मूलम्</summary>

दिवाकरेनस्तमितेतिघाढं तमः सृजंस्तामसमोहनार्थम्।   
प्रपन्नरक्षाप्रतिपन्नदीक्षः सत्याभिसन्धं विदधे सखायम्॥
</details>


<details open><summary>विश्वास-प्रस्तुतिः</summary>

सुरैरशेषैरपि जातरोषैः स दुर्जयान् भीष्ममुखान् जिगाय।   
सहायशक्त्या युधि सव्यसाजी किं दुष्करं केशवमाश्रितानाम्॥
</details>

<details><summary>मूलम्</summary>

सुरैरशेषैरपि जातरोषैः स दुर्जयान् भीष्ममुखान् जिगाय।   
सहायशक्त्या युधि सव्यसाजी किं दुष्करं केशवमाश्रितानाम्॥
</details>


<details open><summary>विश्वास-प्रस्तुतिः</summary>

स्वप्नः किमाशीदथवेन्द्रजालं बभूव गन्धर्वपुरी किमेषा ।   
इतीव शङ्कां विदधे प्रलीना पताकिनी कौरवपाण्डवानाम्॥
</details>

<details><summary>मूलम्</summary>

स्वप्नः किमाशीदथवेन्द्रजालं बभूव गन्धर्वपुरी किमेषा ।   
इतीव शङ्कां विदधे प्रलीना पताकिनी कौरवपाण्डवानाम्॥
</details>


<details open><summary>विश्वास-प्रस्तुतिः</summary>

आकृष्टदेवासुरसाम्परायैः ओजस्विनां शस्त्रभृतामुदन्तैः।   
प्रायस्तदा प्रत्यवहारलीलां आकालिकीं विश्वभुगन्वभुङ्क्त॥
</details>

<details><summary>मूलम्</summary>

आकृष्टदेवासुरसाम्परायैः ओजस्विनां शस्त्रभृतामुदन्तैः।   
प्रायस्तदा प्रत्यवहारलीलां आकालिकीं विश्वभुगन्वभुङ्क्त॥
</details>


<details open><summary>विश्वास-प्रस्तुतिः</summary>

जिघांसुरष्टादश सम्पतन्तीः अक्षौहिणीरद्भुतभीमरूपाः।   
स्वतन्त्रयामाय मिथःप्रतीपान् सूत्रावसक्तानिव दारुमर्त्यान्॥
</details>

<details><summary>मूलम्</summary>

जिघांसुरष्टादश सम्पतन्तीः अक्षौहिणीरद्भुतभीमरूपाः।   
स्वतन्त्रयामाय मिथःप्रतीपान् सूत्रावसक्तानिव दारुमर्त्यान्॥
</details>


<details open><summary>विश्वास-प्रस्तुतिः</summary>

कृषीवलः स्थावरजङ्गमानां क्षेत्रे कुरूणां समकालपाकान्।   
अनीकशालीन् भुजशालिवर्गैः फलोपपन्नान् प्रभुरित्यलावीत्॥
</details>

<details><summary>मूलम्</summary>

कृषीवलः स्थावरजङ्गमानां क्षेत्रे कुरूणां समकालपाकान्।   
अनीकशालीन् भुजशालिवर्गैः फलोपपन्नान् प्रभुरित्यलावीत्॥
</details>


<details open><summary>विश्वास-प्रस्तुतिः</summary>

निस्तीर्य सङ्ग्राममहासमुद्रं संसारपोतेन परेण सख्या ।   
धनञ्जयस्तत्पदमेव भेजे निर्धूतनीहारदिवाकराभः॥
</details>

<details><summary>मूलम्</summary>

निस्तीर्य सङ्ग्राममहासमुद्रं संसारपोतेन परेण सख्या ।   
धनञ्जयस्तत्पदमेव भेजे निर्धूतनीहारदिवाकराभः॥
</details>


<details open><summary>विश्वास-प्रस्तुतिः</summary>

द्रौणिस्तदा सौप्तिकमाददानः कृपेण सार्धं कृतवर्मणा च ।   
हताहितैः पाण्डुसुतैरवाप्तं सैन्यावशेषं शमयां बभूव॥
</details>

<details><summary>मूलम्</summary>

द्रौणिस्तदा सौप्तिकमाददानः कृपेण सार्धं कृतवर्मणा च ।   
हताहितैः पाण्डुसुतैरवाप्तं सैन्यावशेषं शमयां बभूव॥
</details>


<details open><summary>विश्वास-प्रस्तुतिः</summary>

इत्थं दशाष्टौ च निपात्य भूमावक्षौहिणीरद्भुतभीमरूपाः।   
सतां पतिः सत्त्वसमृद्धिरोगात् उल्लाघितामातनुतेव पृथ्वीम्॥
</details>

<details><summary>मूलम्</summary>

इत्थं दशाष्टौ च निपात्य भूमावक्षौहिणीरद्भुतभीमरूपाः।   
सतां पतिः सत्त्वसमृद्धिरोगात् उल्लाघितामातनुतेव पृथ्वीम्॥
</details>


<details open><summary>विश्वास-प्रस्तुतिः</summary>

विभुः स्वसङ्कल्पहतान् विनिघ्नन् धर्मैकतानेन धनञ्जयेन ।   
प्रतोदसन्दंशिकयोदहार्षीत् पाञ्चालकन्यापरिभूतिशल्यम्॥
</details>

<details><summary>मूलम्</summary>

विभुः स्वसङ्कल्पहतान् विनिघ्नन् धर्मैकतानेन धनञ्जयेन ।   
प्रतोदसन्दंशिकयोदहार्षीत् पाञ्चालकन्यापरिभूतिशल्यम्॥
</details>


<details open><summary>विश्वास-प्रस्तुतिः</summary>

परास्त्रविस्रंसितमुत्तरायाः पद्मासनाद्यैरपि पूजितेन।   
गङ्गाधरणयोः प्रभवेन गर्भं पस्पर्श पादेन परावरेशः॥
</details>

<details><summary>मूलम्</summary>

परास्त्रविस्रंसितमुत्तरायाः पद्मासनाद्यैरपि पूजितेन।   
गङ्गाधरणयोः प्रभवेन गर्भं पस्पर्श पादेन परावरेशः॥
</details>


<details open><summary>विश्वास-प्रस्तुतिः</summary>

विप्लोषितं द्रौणिशरेण बालं सञ्जीवयन् पादरजः प्रभावात्।   
वधूकृतक्षुद्रशिलाविशेषं रामानुजो राममिवान्वकार्षीत्॥
</details>

<details><summary>मूलम्</summary>

विप्लोषितं द्रौणिशरेण बालं सञ्जीवयन् पादरजः प्रभावात्।   
वधूकृतक्षुद्रशिलाविशेषं रामानुजो राममिवान्वकार्षीत्॥
</details>

तस्य श्रुतिश्रेणिशिरोधृतानां स्पर्शः प्रजेशादिभिरीप्सितोभूत्   
परीक्षिदुत्थानपरीक्षितानां अघच्छिदामङ्घ्रिरजःकणानाम्॥


<details open><summary>विश्वास-प्रस्तुतिः</summary>

अजातदीनां कालस्य दीप्तामिव खड्गरेखाम्।   
विपक्षसंहारमहाभुजङ्गीं वेणीं प्रियैः संयमयांबभूव॥
</details>

<details><summary>मूलम्</summary>

अजातदीनां कालस्य दीप्तामिव खड्गरेखाम्।   
विपक्षसंहारमहाभुजङ्गीं वेणीं प्रियैः संयमयांबभूव॥
</details>


<details open><summary>विश्वास-प्रस्तुतिः</summary>

पितामहाय प्रततान पार्थः शरप्रयुक्तं शयनं यदग्र्यम्।   
योगासनं योजितचित्तधैर्यं तदेव पर्याप्तगुणं तदासीत्॥
</details>

<details><summary>मूलम्</summary>

पितामहाय प्रततान पार्थः शरप्रयुक्तं शयनं यदग्र्यम्।   
योगासनं योजितचित्तधैर्यं तदेव पर्याप्तगुणं तदासीत्॥
</details>


<details open><summary>विश्वास-प्रस्तुतिः</summary>

विन्यस्य धर्मतनये विजयाधिकारं सख्यार्जुनेन यशसेव धनुर्धराणाम्।   
दध्मौ स दैत्यमथनो युधि पाञ्चजन्यं वृष्ण्यन्धकादिपरिशेषितभूमिभारः॥
</details>

<details><summary>मूलम्</summary>

विन्यस्य धर्मतनये विजयाधिकारं सख्यार्जुनेन यशसेव धनुर्धराणाम्।   
दध्मौ स दैत्यमथनो युधि पाञ्चजन्यं वृष्ण्यन्धकादिपरिशेषितभूमिभारः॥
</details>


<details open><summary>विश्वास-प्रस्तुतिः</summary>

प्रत्यानिनाय रथमात्तजयः स जन्यात् धन्यावलोकनधनञिजयदर्शनीयः।   
सारथ्यसंविदवधीरितहेतिजुष्टः सेनापरागपरिधूसरकुन्तलश्रीः॥
</details>

<details><summary>मूलम्</summary>

प्रत्यानिनाय रथमात्तजयः स जन्यात् धन्यावलोकनधनञिजयदर्शनीयः।   
सारथ्यसंविदवधीरितहेतिजुष्टः सेनापरागपरिधूसरकुन्तलश्रीः॥
</details>


<details open><summary>विश्वास-प्रस्तुतिः</summary>

आलिङ्ग्य गाढमवगाढरसं रणाब्धौ वीरव्रणैः कृतविभूषणमिन्द्रसूनुम्।   
अन्यावतारपरिकल्पनकेलिलोभात् ऐक्यं निनाय निजमंशमिवान्यनिष्ठम्॥
</details>

<details><summary>मूलम्</summary>

आलिङ्ग्य गाढमवगाढरसं रणाब्धौ वीरव्रणैः कृतविभूषणमिन्द्रसूनुम्।   
अन्यावतारपरिकल्पनकेलिलोभात् ऐक्यं निनाय निजमंशमिवान्यनिष्ठम्॥
</details>


<details open><summary>विश्वास-प्रस्तुतिः</summary>

रणभुवि शरतल्पे लीलया शायितेन स्वपदसमुदितायाः सूनुना सिद्धसिन्धोः।   
अनतिचिरविलम्बादाप्तकामं धरित्रीं कलिमिव शमयिष्यन् ख्यापयामास धर्मान्॥
</details>

<details><summary>मूलम्</summary>

रणभुवि शरतल्पे लीलया शायितेन स्वपदसमुदितायाः सूनुना सिद्धसिन्धोः।   
अनतिचिरविलम्बादाप्तकामं धरित्रीं कलिमिव शमयिष्यन् ख्यापयामास धर्मान्॥
</details>

अप्रत्यूहितसार्वभौमविभवैरभ्यर्चितः पाण्डवैः   
प्रत्यावृत्तिमहोत्सवेन मुदितां प्राप्तः पुरीं द्वारकाम्।   
प्रत्यक्षं प्रथयाम्बभूव विहरन् प्रीतः प्रियाभिः समं   
शुद्धः सामपदागमैरधिगतां स्वाधीनतां श्रीपतिः॥

   
इति त्रयोविंशः सर्गः।