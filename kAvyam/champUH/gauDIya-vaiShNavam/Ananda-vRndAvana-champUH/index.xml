<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;आनन्द-वृन्दावन-चम्पूः on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/</link>
    <description>Recent content in &#43;आनन्द-वृन्दावन-चम्पूः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/01/</guid>
      <description>&lt;blockquote&gt;&#xA;&lt;/blockquote&gt;&#xA;&lt;p&gt;प्रथमः स्तवकः&#xA;&lt;strong&gt;श्री-श्री-कृष्ण-चैतन्य-चन्द्राय नमः&lt;br&gt;&#xA;वन्दे कृष्णपदारविन्दयुगलं यस्मिन् कुरङ्गीदृशां&lt;br&gt;&#xA;वक्षोज-प्रणयीकृते विलसति स्निग्धोऽङ्गरागः स्वतः ।&lt;br&gt;&#xA;काश्मीरं तलशोणिमोपरितनः कस्तूरिकां नीलिमा&lt;br&gt;&#xA;श्रीखण्डं नखचन्द्रकान्ति-लहरी निर्व्याजमातन्वते ॥१॥&lt;/strong&gt;&lt;/p&gt;&#xA;&lt;p&gt;श्री-श्री-कृष्ण-चैतन्य-चन्द्रो जयति&lt;/p&gt;&#xA;&lt;p&gt;वत्सास्वाद्य मुहुः स्वया रसनया प्रापय्य सत्-काव्यतां,&lt;/p&gt;&#xA;&lt;p&gt;देयं भक्त-जनेषु भाविषु सुरैर् दुष्प्राप्यमेतत् त्वया ।&lt;/p&gt;&#xA;&lt;p&gt;इत्याज्ञापयतेव येन निदधे श्री-कर्ण-पूरानने,&lt;/p&gt;&#xA;&lt;p&gt;बाल्ये स्वाङ्घ्रिदलामृतं गतिरसौ चैतन्य-चन्द्रोऽस्तु नः ॥१॥&lt;/p&gt;&#xA;&lt;p&gt;नितान्तनैसर्गिक-कृष्णसार-लीलाढ्यम् उच्चैः पदमात्मनीनम् ।&lt;/p&gt;&#xA;&lt;p&gt;श्री-रुपसस्मत्य् अनुकूलम् एव, पूर्वैः श्रितं संश्रयते सुमेधाः ॥२॥&lt;/p&gt;&#xA;&lt;p&gt;नन्दोत्सवादिरासान्तां होलि&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;दोलादिकाधिकाम् ।&lt;/p&gt;&#xA;&lt;p&gt;श्री-कृष्ण-लीलां जग्रन्थ कर्ण-ऊरो महाकविः ॥३॥&lt;/p&gt;&#xA;&lt;p&gt;एकेन स्त्वकेनाह वृन्दारण्यं तदास्पदम् ।&lt;/p&gt;&#xA;&lt;p&gt;बाल्य-लीलां ततः षड्भिः प्रादुर्भाव-मुख्यं हरेः ॥४॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/02/</guid>
      <description>&lt;p&gt;द्वितीयः स्तवकः&lt;/p&gt;&#xA;&lt;p&gt;&lt;strong&gt;अथ तयोः पित्रोस्तथाविधसौभाग्यमेधयितुं राजन्यापदेशसुरेतरयूथपायुतनिर्भर-भर-भज्यमान-वपुषो धरणिदेव्याः परमभीलमाभीलमालोक्य परिदूनेन परमेष्ठिना निवेदितक्षीरोदशायिविज्ञापितमात्मानञ्च लौकिकलीलया रसयितुमवतितीर्षुरवनितलेऽपि भगवान् श्रीकृष्णः सकलमुक्त-प्रकारमाविर्भावयामास ॥१॥&lt;/strong&gt;&lt;/p&gt;&#xA;&lt;p&gt;तयोर् नन्द-यशोदयोः, एधयितुं वर्धयितुम् इत्येको हेतुः, आत्मानं च श्ङ्गारादि-रसै रसयितुम् इति द्वितीयः । नन्वेतद्धेतु-द्वयम् अप्रकट-लीलायां योगमाया-कल्पित-प्रपञ्चान्तर्वर्तिषु श्री-गोकुल-प्रकाशेषु वर्तत एवेत्यत आह—अवनितलेऽपीति । मायिक-प्रपञ्चान्तर्वति-भूर्लोकेऽपि । अत्र त्वसाधारणन्तु हेतुत्रयम् [९म-श्लो] आत्मारामान्मुधौरचरितैः इत्यादिना वक्ष्यते । कीदृशमात्मानम् ? धरणिदेव्या आभीलं कष्टम् आलोक्य परिदूनेन परमेष्ठिना ब्रह्मणा तत्राणार्थं निवेदितो यः क्षीरोदशायी पालन-कर्ता विष्नुस् तेन विज्ञापितम् अवतारार्थम् इत्य् अर्थः । आभीलं कीदृशम् ? परमां भियं लाति ददातीति तत्, स्यात् कष्टं कृश्छृमाभीलम् इत्य् अमरः, उक्त-प्रकारं पितृ-मातृ-बन्धु-कुलम् ॥१॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/03/</guid>
      <description>&lt;p&gt;तृतीयः स्तवकः&lt;/p&gt;&#xA;&lt;p&gt;&lt;strong&gt;एवं भुवमवतीर्णे नराकृतिनि परब्रह्मणि समुपगते च स्तनन्धयतां पूर्वावतीर्णः स च ब्रह्मभूतो लोकः केवलं लौकिक इव लोकैर्दृश्यमानोऽपि सहावतीर्णया श्रियैव पुनरप्यलौकिको जायमानः सकलजननयनमनश्चमत्कारकारी बभूव ॥१॥&lt;/strong&gt;&lt;/p&gt;&#xA;&lt;p&gt;तृतीये पूतनाघातः श्री-यशोदातिरोदनम् ।&lt;/p&gt;&#xA;&lt;p&gt;वर्ण्यते मथुरातोऽथ नन्दस्यागमनं गृहे ॥&lt;/p&gt;&#xA;&lt;p&gt;स च प्रसिद्धो ब्रह्म-भूतः—श्री-भागवतादौ सर्वेषाम् अपि भगवद्धाम्नां ब्रह्म-स्वरूपत्वेन निश्चितत्वात्, [गो ता उ २९] तासां मध्ये साक्षाद्-ब्रह्म-गोपाल-पुरी हि इति श्री-गोपाल-तापनी-श्रुतेः । श्रिया शोभया ॥१॥&lt;/p&gt;&#xA;&lt;p&gt;&lt;strong&gt;तन्मध्य एव लौकिकतापत्तौ व्रजराजे राज्ञः कंसस्य वार्षिकं गोरसादिकरमुपपादयितुं पुरपरिरक्षणार्थमाप्ततम-स्थविराभीरनिकरं नियोज्य नियोज्यैरेव कियद्भिर्यदुराजधानीं गतवति सति दुरात्मना तेनैव कंसाभिधेन नृशंसेन पूर्वजनुषि कालनेमितयाख्यातेन पूर्ववैरमनुस्मरता (भा।पु। १०.४.१२) किं मया हतया मन्द क्वचिज्जातस्तवान्तकः इति योगमायोदितेन तदनुसन्धानधुरन्धरतया तदपचिकीर्षया प्रेषितः पूतनानामबालग्रहः प्रथममेव तामेव व्रजराज-राजधानीमाससाद, सा पूतना नाम कामरूपिणी रूपिणी सौन्दर्यसम्पत्तिरिव सकलजननयनचमत्कारकारिणी च समपद्यत ॥२॥&lt;/strong&gt;&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/04/</guid>
      <description>&lt;p&gt;चतुर्थः स्तवकः&lt;/p&gt;&#xA;&lt;p&gt;&lt;strong&gt;अथ कियता विलम्बेन कदाचिदौत्थानिके कर्मणि जन्मनक्षत्रयोगे, वत्सलता-लतानामिव मुत्सवभूतानामुत्सवभूतानामिव सुकृत-महोदयानामहो! दयानारतरतहृदयानामहृदयानामतिकौतुकालं कौ तु कालं कुर्वतीनां तीव्रजयोषितां व्रजयोषितां श्रेणीमादाय, कृतनयं तनयं मङ्गलाभ्यङ्गोद्वर्तननिवर्तनानन्तरमभिषिच्य मङ्गलाभिवाद्यवाद्यनिर्घोष घोषेश्वरी कृतमार्जनं कृतमार्जनं मङ्गलकज्जलेनाकज्जलेनाञ्जित-नयनं नयनन्दित-पुरजनावृतानावृतानन्दव्रजराज व्रजराजं पुरस्कृत्य कृत्यकोविदया दयादि-सकलगुणाधिरोहिण्या रोहिण्या समं कर्पूरपूरबलक्षलक्षमूल्यतल्पतले शनकैः शाययित्वा समायातानां घोषयोषितामर्चनं विदधती मृदु-मृदङ्ग-पणव-भेरी-काहल-दुन्दुभि-निर्ह्रादैरवनिसुरवराशीराशिनिःस्वनैः सूत-मागध-वन्दिवृन्दोदीरित-गुणगणोद्गारकोलाहलैः सङ्गीताचार्यवर्य-सङ्गीतसङ्गीत-कलकलतरङ्गैश्च मुखरितेषु दिग्वलयेषु क्षुद्बाधया स्तन्यकामस्य तस्य लीलाशिशोलीलाशिशोभस्य रोदनकलं नाकलयामास ॥१॥&lt;/strong&gt;&lt;/p&gt;&#xA;&lt;p&gt;चतुर्थेऽनस्तृणावर्तौ स्थैर्यचाञ्चल्य-शलिनौ ।&lt;/p&gt;&#xA;&lt;p&gt;खण्ड्येते शिशुना मातुः शोकश् च स्व-वियोगजः ॥&lt;/p&gt;&#xA;&lt;p&gt;कियता विलम्बेनेति तृतीये मासीत्य् अर्थः—[भा पु २-७-२७] त्रैमासिकस्य च पदा शकटोऽपवृत्तः इति द्वितीयस्कन्धात् । उत्थानां शिशोर् अङ्गपरिवर्तनं तद् अर्हे कर्मणि घोषेश्वरी श्री-यशोदा योषितां श्रेणीम् आदाय तनयम् अभिषिच्य शनकैः शाययित्वा घोषयोयिताम् अर्चनं विदधती मृदङ्गादि-निनदादिभिस् तस्य शिशो रोदन-कलं नाकलयाम् आसेत्य् अन्वयः व्रज-योषिताम्, कासाम् इव ? वत्सलताया वात्सल्यस्य लतानाम् इव । मुत् आनन्दस् तस्याः सर्व-भूतानां यज्ञ-रूपाणाम्, यज्ञः सवोऽध्वरो यागः इत्यमरः, उत्सवस्य भुवि स्थाने उत्पत्तौ वा उतानाम् इव ग्रथितानाम् इव सुकृतानां महान् उदयो यासु तासाम्, अहो आश्चर्ये, दयायामनारतं निरन्तरम् एव रतं तासाम्, अहो आश्चर्ये, दयायाम् अनारतं निरन्तरम् एव रतं हृदयं यासां तासाम्, अकारो विष्णुस् तत्रैव हृदो मनसः अयः शुभावहो विधिर्यासाम्, कौ तु पृथिव्यान्तु कालं समयम् अति-कौतुकेन अलमलङ्कृतं कुर्वतीनाम् । श्रेणीं कीदृशीम् ? तीव्रजयोषितां तीव्रस्य जयस्य महोत्कर्षस्य उषितां निवासभूमिम्, अधिकरणे निष्ठा, यद् वा, तीव्रेण जयेन महता सर्वोत्कर्षेण उषितां कृतवासाम् । तनयं कीदृशम् ? कृतनयं कृतो नयो नीतिस् तद् दिनोचिताचारो&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; यत्र तम्, मङ्गलैर् अपि अभिवाद्यानां नमस्कर्तुं योग्यानां वाद्यानां मृदङ्गा[-==अस्पष्त====] नन्दितैः पुरजनैर् आवृता । अनावृते आवरण-शून्ये आनन्द-व्रजे सौख-समूहे राजत इति तं व्रज-राजं पुरस्कृत्य दयादीनां सकल-गुणानाम् अधिरोहिण्या निश्रेणीरूपया, निश्रेणिस्त्वधिरोहिणी इत्य् अमरः । कर्पूर-पूराद् अपि वलक्षे शुक्ल-वर्णे, लक्षाणि मूल्यं यस्य तस्मिन् शय्या-तले । शनकैर् इति निद्रा-भङ्ग-शङ्कयेति भावः । सङ्गीताचार्याणां गान-शास्त्राध्यापकानां वर्यैः श्रेष्ठः सम्यग्-गीतानि सङ्गीतानि तेषां कल-कलतरङ्गैः, लीला-शिशोः श्री-कृष्णस्य । कीदृशस्य ? ईराशिशोभस्य ईराशेर् लक्ष्मी-समूहस्यापि शोभा यतस् तस्य, रेफ-द्वयस्य लत्वं यमकार्थम् ॥१॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/05/</guid>
      <description>&lt;p&gt;पञ्चमः स्तवकः&lt;/p&gt;&#xA;&lt;p&gt;&lt;strong&gt;अथ कस्मिन्नपि दिवसे तनयं लालयन्ती व्रजपुरपरमेशानाशानामेकविश्रामभूतस्य तस्य जम्भमाणस्य वदनकमलं कमलं कुर्वदिव निरीक्षमाणा तत्रैव धरणि-धरणिधर-जलधिपुरतरुप्रभृति भुवनकोषप्रभृति भुवनकोषगृह इवात्मानमात्मनः पतिं चावलोक्य लोक्यचरितातीतत्वेन परसविस्मितैवासीत् ॥१॥&lt;/strong&gt;&lt;/p&gt;&#xA;&lt;p&gt;जृम्भणं रिङ्गणं नामकरणं गव्यमोषणम् ।&lt;/p&gt;&#xA;&lt;p&gt;मृद्-भक्षणं विश्व-रूप-दर्शनं पञ्चमे क्रमात् ॥&lt;/p&gt;&#xA;&lt;p&gt;व्रजपुर-परमेशाना श्री-यशोदा तनयं लालयन्ती जृम्भमाणस्य तस्य वदन-कमलं निरीक्षमाणा धरण्यादिकं विलोक्य परम-विस्मितैवासीत् । तत्र जृम्भण-कलस्यात्य् अल्प-प्रमाणत्वात् तन् मध्य एव धरण्यादि-समस्त-पदार्थ-प्रत्येकावलोकनम् असम्भवद् अपि दुस्तर्क्य-भगवदैश्वर्य-शक्त्या एव तदानीं तन्नयन-वृत्तिम् आविशन्त्या निर्वाहितम् इत्य् अवसेयम् । आशानां मनोरथानाम्, वदन-कमलं मुख-पद्मम्, कं सुखम्, अलम् अतिशयेन, कुर्वद् इव निर्मिमाणम् इव, कं सुखम् अपि भूययदिवेति वा । तत्रैव सजृम्ब-मुख-कमल एव धरण्यादि-प्रभृति-वस्तुजातम् इत्य् अर्थः । तत्र कीदृशे ? भुवन-कोषं प्रकर्षेण विभर्तीति क्विप्, तस्मिन् । भुवन-कोष-गृह इवेत्य् अत्र भुवन-कोष-पदस्य [साहित्य-दर्पणे ७-८] उदेति सविता ताम्रस्ताम्र एवास्त्मेति इत्यादिवदुद् देश्य-प्रति-निर्देश्यत्वेन पौनर् उक्त्यमदोषः । लोके भवं लोक्यं चरितं तद् अतिक्रान्त्वेन । अत्र कारिकाः—पूतनादि-वधैश्वर्यं न प्रेम समचुकुचत् । प्रत्युतावर्धयत् तस्मिन्न् अरिष्ट-परिशङ्कया ॥ नन्द-भाग्यादि-हेतूनां तत्राभूद् यदि कल्पनम् । ततो निर्हेतुर् एवेयमैश्वरी शक्तिर् आगता ॥ विभुत्व-दर्शिका कृष्ण-देहे प्रकटम् एव हि । तथापि विस्मितैवासीन्मत्पुत्रस्येदम् अद्य किम् ॥ न त्वैश्यज्ञान-सम्भ्रान्त्या वात्सल्ये शिथिला&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt;भवत् । न चात्र सम्भवेत् किञ्चित् पूर्ववत् हेतु-कल्पनम् ॥ तच् चापि वस्तुतो गाढ-प्रेमोर्मिमयम् एव हि । इति निष्कम्पता प्र्म्णः ख्यापिता स्यान्मुहुर् मुहुः ॥ एवं च प्रेमदेव्याः परीक्षार्थम् आगच्छत्य् अन्तरान्तरा । शक्तिर् एषा हरेः किन्तु तया दासीकृता भवेत् ॥इति ॥१॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/06/</guid>
      <description>&lt;p&gt;षष्ठः स्तवकः&lt;/p&gt;&#xA;&lt;p&gt;&lt;strong&gt;अथवं शैशवकलाकौशलवान् स बालभगवानेकदानेकदासीगणेषु विद्यमानेषु विद्यमानेषु कार्यान्तरकरणाय नियोजितेषु जितेषु निजाज्ञया स्वयमेव दामसमुत्कर्षकर्षण-जनित-पर्याय-पर्यायस्तेन चलमरकत-वलयनट-नटन-झङ्कारमुखरेणाखरेणामलतरेण मदकारण-रणदलि-दलितकमलमलकारिणा करपल्लवेन मृणालदण्डदण्डनपण्डितेन भुजयुगलेन चाङ्गलता-गलता श्रमजलकणभरेण निर्भरेण निर्भरितम्, अलककुलाकुलायमान-भाल-भा-ललितम्, पीवरकुचतट-विहारहारलतान्दोल-दोलत्कञ्चुलिकम्, अमलतरश्रुतियुगल-गलदलाव-लावण्य-सुधासुधारायमाण-कर्णभूषामणि-किरणमञ्जरी-जरीजृम्भ्यमाण-माधुर्य-धुर्यतर-भुज-शिरो-भुज-शिरोऽधिकम्, अधिकमञ्जुल-पृथुल-श्रोणिभार-भा-रमणीयमणीयमित-झणझणायमान-काञ्चिकाञ्चितम्, अतिशिथिल-कवरीकलापकलाप-विस्रंसमान-समान-कुसुम-निकरापदेशेन तिमिर-निकर-रम्यमाणतारावतारावनिकृतशोभाभरम्, अतिवर-विवर-विव्रियमाण-घनघोरघोषोदधिदधिगर्गरीमुखसमुच्छलदच्छलदक्षदधिशीकर-निकर-नितान्ताकीर्ण-स्वर्णशाटिकान्तकान्तम्, स्व-तनय-नयन-लोभनीय-नवनवनीतनीतमानसत्वेन मानसत्त्वेन दधिमथनमादधानां मा दधानां वीक्ष्य मातरमातरलहृदयो विरचितपयोधररसाकाङ्क्षाका क्षामतामभिनीय “कुरु विलम्बं मा मथनतः, मा मथ, न तोदय, देहि मे स्तनरसम्” इति सकलजनमनोमन्था मन्थानदण्डमादधार ॥१॥&lt;/strong&gt;&lt;/p&gt;&#xA;&lt;p&gt;भाण्डस्फोटो दाम-वन्धोऽर्जुनमोक्षः फल-क्रयः ।&lt;/p&gt;&#xA;&lt;p&gt;वृन्दावने प्रयाणं च ष्ठे विस्तार्य वर्ण्यते ॥&lt;/p&gt;&#xA;&lt;p&gt;स बाल-भगवान् मातरं स्वयम् एव कर-पल्लवेन दधि-मथनमादधानां वीक्ष्य मन्थान-दण्डम् आधधारेत्य् अन्वयः&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; । विद्यमानेषु दधि-मन्थनार्थम् एव तत्रागत्य वर्तमानेषु मयैवाद्य मथनीयं युष्माभिः कार्यान्तरं क्रियताम् इति नियोजितेषु मथन-कर्म-त्याजन एव तात्पर्यम् । कार्यान्तरेऽन्यासां बह्वीनां दासीनां तत्र तत्र सदा तत्-पराणां सद्-भावाद् एवेत्य् अर्थः । तत्र तत् त्याजने हेतुः—विदि तादृशमथनेन तादृश-नवनीतोत्क्रमणज्ञाने विषये न विद्यते मानः सस्मानो येषां तेषु । स्व-सुतलोभ्यतादृश-नवनीतोत्क्रमण-योग्यता-महाचतुरासु तासु दासीषु वर्तमानापि न सम्भाविता प्रेमचापल्याद् एवेति भावः । ननु जनिष्यमाणं तस्यास् तत्र महा-शरमं ज्ञात्वापि दासी गणेन ततः किमित्य् अपसृतम् ? तत्राह—निजाज्ञया जितेषु पराभूतेषु मच्छ्रमम् आलक्ष्य बलादेता दास्य एव मथिष्यन्ति इत्य् आशङ्क्य तत्र् तया स्थातुम् अपि न न दीयते, यात यातेति मुहुर् मुहुर् विसृज्यन्त एव किं कर्तव्यं ताभिर् इति भावः । कर-पल्लवेन, कथम्-भूतेन ? दाम्नां सम्यग् उत्कर्षेण यत् कर्षणम् आकर्षणम् अवकर्षणम् च तस्य जनितः पर्यायः पुनः-पुनरावृत्तिस् तेन हेतुना परि सर्वतोभावेन आयस् तेन परिश्रान्तेन मदकारणेन मत्तता-रूप-निमित्तेन रणन्तो गुञ्जन्तोऽलयो भ्रमरा यत्र तथा-भूतं दलितं प्रफुल्लदलं यत् कमलं तस्यापि मलकारिणा मालिन्यकारिणा अङ्गलताया गलता स्रवता निर्भरेण अतिशयेन निःशेषेण भरितं पूरितं यस्तात् तद्-यथा स्यात् तथा । अलकानां कुलैर् आकुलायमानस्य भालस्य भा कान्तिर् ललिता यतस् तत्, पीवरे कुचतटे विहारो यस्यास् तथा-भूताया हारलताया आनोलेन दोलन्ती कञ्चुलिका यतस् तत् । अमलतरात् श्रुति-युगलाद्गलन्ती निःसरन्ती च अलावं विच्छेद-रहितं लावल्य म्यस्यास् तथा-भूता च सुधाया अमृतस्य सुष्टु धारायमाणा च या कर्ण-भूषास्थमणीनां किरण-मञ्जरी तस्यास् तया वा जरीजृम्भ्यमाणम् अतिशयेन प्रकाशमानं माधुर्यं तस्य धुर्यतरा अतिशयेन धारका भुज-शिर-आदयो यतस् तत्, तत्र भूज-शिरसी स्कन्धौ भुजौ बाहू शिरोधिः कन्धरा । श्रोणि-भारस्य भा कान्तिस् तया रमणीया च मणिभिर् यमिता जटिता च झण-झणायमाना&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; च या काञ्चिका तया अञ्चितं पूजितम् । कलापकला भूषण-शिल्प-विन्यासः । ताराणाम् अवतारोऽवतरणं पतनं यत्र तथा-भूताया अवनेः पृथिव्याः कृतः शोभाभरो यतस् तत् । अतिवरपृथुलत्वात्&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; अतिवरे विवरे विव्रियमाणो घनः सान्द्रो घोरो घोषोदधिः शब्द-समुद्रो यस्यां तथा-भूताया दधि-गर्गर्या मुखात् सम्यग् उच्छलन्तोऽच्छलदक्षा न कस्यचिद् व्याजे चतुरा ये दधिशीकर-निकरास्तैर् नितान्तं सन्ततमाकीर्णः स्वर्ण-शाटिकाया अन्तः कान्तः कमनीयो यतस् तत् । तादृशे नवनीते नीतं प्रापितं मानसं यया तस्या भावस् तत्वेन हेतुना मानस्य मथन-वैष्ट्येन विलक्षण-नवनीतोत्थापने अहम् एव चतुरास्मीत्य् एवं-लक्षण-गर्वस्य सत्तेन विद्यमानत्वेन मादस्य हर्षस्य धानं धारणं यस्यास् ताम् । क्षामतां क्षुधा क्षीणतां मथनतो हेतोर् मा कुरु विलम्बम्, अतएव मा मन्थ, मथनं मा कुरु, मन्थ विलोडने इति भौवादिकः । न तोदय, न दुःखं दापय, अन्यथा भाण्डादिस्फोटनेनापि त्वाम् उद्वेजयिष्यामीति भय-प्रदर्शनम् । सर्वम् इदं तस्याः प्रेम-पोषकम् एव । मनोमन्था इति कर्थरि असुन्नन्तम् ॥१॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/07/</guid>
      <description>&lt;p&gt;सप्तमः स्तवकः&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;आगोवर्धनमाकलिन्दतनया-तीरादनोमण्डलैर्&lt;/strong&gt;&#xA;**आनन्दीश्वरमर्धचन्द्रवदभूद्वासः स तात्कालिकः । **&#xA;**पश्चादप्रकटैव पूर्वभणिता या राजधानी तया **&#xA;&lt;strong&gt;प्राकट्यं गतया निजैर्गुणगणैरन्यूनयाभूयत ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;वत्सासुर-वकाघानां&lt;sup id=&#34;fnref:1&#34;&gt;&lt;a href=&#34;#fn:1&#34; class=&#34;footnote-ref&#34; role=&#34;doc-noteref&#34;&gt;1&lt;/a&gt;&lt;/sup&gt; वधह् पुलिनजेननम्&lt;sup id=&#34;fnref:2&#34;&gt;&lt;a href=&#34;#fn:2&#34; class=&#34;footnote-ref&#34; role=&#34;doc-noteref&#34;&gt;2&lt;/a&gt;&lt;/sup&gt; ।&lt;/p&gt;&#xA;&lt;p&gt;वत्स-बाल-हृतिर् ब्रह्म-मोहस्तोत्रे च सप्तमे ॥&lt;/p&gt;&#xA;&lt;p&gt;आगोवर्धनम् इत्यादौ आङ्-मर्यादायाम्, सा च दूर-सीमवाचिनी&lt;sup id=&#34;fnref:3&#34;&gt;&lt;a href=&#34;#fn:3&#34; class=&#34;footnote-ref&#34; role=&#34;doc-noteref&#34;&gt;3&lt;/a&gt;&lt;/sup&gt; ज्ञेया । व्रजस्याष्टक्रोशीपरिमितत्वात् राजधानी नन्दीश्वरवर्तिनी निजैर् गुण-गणैः प्रथम-स्तवके वर्णितैः ॥&lt;/p&gt;&#xA;&lt;blockquote&gt;&#xA;&lt;p&gt;&lt;strong&gt;नित्यत्वं सकलस्य यद्यपि हरेर्धाम्नः सुसिद्धं तथा&lt;/strong&gt;&#xA;**प्येकस्मिन्नपरस्य सम्मिलनतो नानित्यता दृश्यते । **&#xA;&lt;strong&gt;तेजस्तेजसि वारि वारिणि यथा लीनं च नो हीयते&lt;/strong&gt;&#xA;&lt;strong&gt;तद्वत् सा च महावनस्थितपुरी-लक्ष्मीरिमामाविशत् ॥&lt;/strong&gt;&lt;/p&gt;&lt;/blockquote&gt;&#xA;&lt;p&gt;पुर्या लक्ष्मीः सम्पत्तिः, इमां गोवर्धन-कालिय-ह्रदयोर् अन्तरालवर्तिनीं शकटावर्ताख्यां राजधानीम् ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/08/</guid>
      <description>&lt;p&gt;अष्टमः स्तवकः&lt;/p&gt;&#xA;&lt;p&gt;&lt;strong&gt;अथ कौमारलीलां तिरोधाप्य क्रमानुरोधाप्यक्रमानुत्तमवयोऽवस्थावस्थान-स्वीकारेणाविर्भावितपौगण्डो गण्डोड्डमरतारतामन्दहसितासवः स वने विस्मृतधूलिखेलोऽलिखेलोड्डमरकुसुमकन्दुकखेलापरोऽपरोक्षधनरसो रसोत्सवकरोऽवकरोज्झितनिखिलगुणैः सह सहचरैर्वत्सरक्षणक्षणमपहाय हायनातीतो धेनुपालनलीलालीलावण्यमुरीचकार ॥१॥&lt;/strong&gt;&lt;/p&gt;&#xA;&lt;p&gt;अथ पौगण्ड-कैशोर-लीले युगपद् उद्गते ।&lt;/p&gt;&#xA;&lt;p&gt;कृष्णस्य गुरुभिः कान्तावर्गैर् आस्वादिते क्रमात् ॥&lt;/p&gt;&#xA;&lt;p&gt;पूर्वरागो व्रज-स्त्रीणां कृष्ण-जन्म-तिथौ महान् ।&lt;/p&gt;&#xA;&lt;p&gt;उत्सवः कन्दुक-क्रीडा धेनुकस्य वधोऽष्टमे ॥&lt;/p&gt;&#xA;&lt;p&gt;क्रमानुरोधेन आपाः प्राप्यो यः क्रमः परिपाटी—क्रमः शक्तौ परिपाट्याम् इति विश्वः, तेनानुत्तमाया अत्य् उत्तमाया वयोऽवस्थाया अवस्थिति-स्वीकारेणाविर्भावितं पौगण्डं येन सः । गण्डयोः कपोलयोर् उड्डमरता उन्नतिस् तस्यामारतम-मन्द-हसितम् एव आसवो मधु यत्र सः । स श्री-कृष्णः, अलीनां भ्रमराणां खेलया उड्डमरैर् उन्नतैः कुसुमैर् एव कन्दुकं तत्-खेलापरः । रसायाः पृथिव्या उत्सवकरः, अवकरो मालिन्यम्, हायनातीतो हायनान् संवत्सर-परिवत्सरेदावत्सरानुवत्सर-वत्सरान् पञ्च अतीतः षड्-वत्सरवयाः । ऐश्वर्य-पक्षेऽपि कालातीतः । लीलानाम् आली श्रेणी तस्या लावण्यम् ॥१॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/09/</guid>
      <description>&lt;p&gt;नवमः स्तवकः&lt;/p&gt;&#xA;&lt;p&gt;&lt;strong&gt;अर्थैकस्मिन्नहनि विना रामेण वनमागते वनमालिनि चारयति च नैचिकीनिचयं किमपि जातमाश्चर्यम् । तथाहि—“अहो! अहोनाथदुहितुरचिकित्स्यो हृद्रोग इव, त्रिलोकलोकसंहारशक्तिनिक्षेपस्थलमिव कालाग्निरुद्रस्य, उत्पत्तिभूमिरिव भयानकरसस्य,&lt;br&gt;&#xA;अनियोजितसाहाय्यकारी सुहृदिव मृत्योः, कोऽपि कालियो नाम काद्रवेयः पन्नगवैरिणो भियाभियातस्तस्या अन्तर्ह्रदमध्यास्ते” ॥१॥&lt;/strong&gt;&lt;/p&gt;&#xA;&lt;p&gt;व्रज-व्याकुलता नाग-फणे नाट्यं तदा नुतिः ।&lt;/p&gt;&#xA;&lt;p&gt;बन्धुभिर् मिलनं दाव-मोचनं नवमे क्रमात् ॥&lt;/p&gt;&#xA;&lt;p&gt;विना रामेणेति—तस्मिन्न् अहनि मासिक-तदीय-जन्म-नक्षत्र-प्राप्तौ तन्मात्रा तस्य मङ्गल-स्नपनार्थं गृहं एव रक्षितत्वात् । तद् एव कालीय-फणाङ्ग-नसाङ्ग-नटन-लक्षणम् आश्चर्यं वर्णयिष्यन् प्रथमं दुर्दमताभिव्यञ्जनाय सपरिकरं तम् एव कालीयम् उत्प्रेक्षते—अहो इत्यादिना । अहो इत्य् आश्चर्ये, अहोनाथस्य सूर्यस्यापि दुहितुर् इति—आरोग्यं भास्करादिच्छेत् इति स्मृतेः, सर्व-रोग-निहन्तुर् अपि कन्याया यमुनाया हृद्-रोगः । किं च, रोगः स्वाश्रयम् एव हिनस्ति, अयन्तु सर्वम् एवेत्यतः पुनर् उत्प्रेक्षते—त्रिलोकस्य त्रिभुवनस्य लोकानां जनानां संहारे या शक्तिस् तस्या निक्षेप-स्थानम् इव, सा शक्तिर् अस्मिन् कालीये एव कालाग्निरुद्रेण निक्षिप्ता वर्तत इत्य् अर्थः, लोकस्तु भुवने जने इत्य् अमरः । किम् च, सा संहारिका शक्तिर् अपि सर्वेषां न सर्वदा भय-प्रदा, किन्तु स्व-समये संहरतिमात्रम्, यतस् ततोऽप्य् अधिक-तीक्ष्णत्वेनोत्प्रेक्षते—उत्पत्तीति । न केवलम् अतिभय-प्रद एव, किन्तु अनियोजितः सन्न् अपि साहाय्यकारी मृत्योर् एव प्रतिदिनम् एव प्राणिनो हिनस्त्य् अयं सर्वतोऽपि विलक्षण इत्य् अर्थः । पन्नग-वैरिणो गरुडस्य भिया भयेनाभिगतस् तस्या अहोनाथ-दुहितुर् हृदयमध्यमध्यास्त इत्यादि वर्तमान-प्रयोगोऽत्र कवेर् अन्तरनुभवसाक्षात्कारावेशेनैवेति ज्ञेयम् ॥१॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/10/</guid>
      <description>&lt;p&gt;दशमः स्तवकः&lt;/p&gt;&#xA;&lt;p&gt;&lt;strong&gt;अथ पुनरहरहरुपचीयमान-मानस-विकार-कारणरण-रणकशून्यहृदया हृदयाधिनाथस्य तस्याङ्ग-सङ्ग-सम्भावनोपायमपायमन्दमनुचिन्तयन्त्यो मनोरथारूढमनोरथा रूढभावस्यापि तस्य दुरवगाहमनोऽवगाहमनोजसा मनोजसाहाय्येन जानन्त्योऽपि न प्रतीतिमुपयान्त्योऽपि हितं पिहितं कुर्वत्यो निजमभिप्रायं सह सहचरीभिः सकला एव निजनिजौत्कण्ठ्यं वाग्विषयीचक्रुः ॥१॥&lt;/strong&gt;&lt;/p&gt;&#xA;&lt;p&gt;दशमे राधिका प्राप कृष्ण-पाणि-कृतां स्रजम् ।&lt;/p&gt;&#xA;&lt;p&gt;कृष्णोऽपि राधिका-पाणि-कृत-पाकान्नभोजनम् ॥&lt;/p&gt;&#xA;&lt;p&gt;रणरणकं काम-चिन्ता, मन एव रथ्स् तत्रैवाऋऊढः, न तु बहिः प्रकटो मनोरथो यासां ताः, रूढ-भावस्य जात-पूर्वानुरागस्यापि तस्या श्री-कृष्णस्य दुरवगाहस्य मनसोऽव गाहम्, अनोजसा न तु ओज्वसा न वुद्धिवलेन, किन्तु मनोजस्य कन्दर्पस्यैव साहाय्येन हितं निजम् अभिप्रायं कृष्णेन सह हन्त रंस्ये इत्य् एवं-लाक्षणं पिहितम् आच्छादितं कुर्वन्त्योऽपि ॥१॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/11/</guid>
      <description>&lt;p&gt;एकादशः स्तवकः&lt;/p&gt;&#xA;&lt;p&gt;&lt;strong&gt;एवं पुनरन्येद्युरन्ये द्युमणिप्रतीकाशयोस्तयोः सहोदरयोः सहोदरयोर्वनविनोदे सहसहचरयोर्निदाघसमये समयमानभाण्डीरं भाण्डीरबटमासेदुषोनिर्दाघसमयोचिता यर्हि विलासाः प्रादुरासन्, तर्हि तरणिकिरणनिकरकरालतया पथि पथि नखम्पचा धरणिधूलयो विहारमणिगिरिगुहाकुहरनिःसरन्निर्झरझराभिरेव निर्वाप्यन्ते । वाप्यन्तेवासिभिस्तत्तरल-तरलहरिकाकणभर-भरमन्थरैरनेक-पीतकपीतनकुसुम-मकरन्दतुन्दिलैर्निदाघदाहप्रमञ्चनैः प्रभञ्जनरेव पीयन्ते धर्मसलिलानि; निविडतरविटपवितानपटलैर्विटपिभिरेव निर्वाप्यन्ते तरणिकिरणाः । तत इतश्च कुसुमित-कुञ्जकुटीरद्वारि मलयजरसवारिपूरपूरित-जलयन्त्राः सुरभिशीतलसलिलकलसलसत्परिसरा वसुधासुधायमान-सुरस-रसालप्रपाणकरसादि-प्रपाः प्रपालयन्तीभिर्वनदेवताभिरेव निरस्यन्ते पिपासावसादाः कृष्णसहचराणाम् ॥१॥&lt;/strong&gt;&lt;/p&gt;&#xA;&lt;p&gt;ग्रीष्म-प्रलम्ब-वध-दाव-विमोचनानि&lt;/p&gt;&#xA;&lt;p&gt;साहाह्नयान-सुखदोहघनोदितानि ।&lt;/p&gt;&#xA;&lt;p&gt;श्री-राधिकारत-शरन्नव-वेणु-गीता-&lt;/p&gt;&#xA;&lt;p&gt;न्येकादशे स्तवक एव हि वर्णितानि ॥&lt;/p&gt;&#xA;&lt;p&gt;अथ घन-रसमय-समय एव योग्ये श्री-राधा-नव-सङ्गम-सुधारसाप्लवनं श्री-कृष्णस्य वक्तुं प्रमथं तद् अङ्ग-सङ्ग-तस्यौत्कण्ठ्यस्यैव तदातनसमयस्यापि सन्तापकत्वं युक्तम् एवेति व्यञ्जयन् तम् एव निदाघर्तुं तद् उचित्यश् च सरामस्य तस्य लीला वर्णयितुम् आरभते—एवम् इति । अन्येद्युरन्यस्मिन् दिवसे तयो राम-कृष्णयोर् अन्ये विलासो यर्हि प्रादुर् आसन्, तर्हि तरणि-किरणेत्यादिस्थैर् निर्वाप्यन्त इत्यादि-क्रिया-पदैः सम्बन्धः । द्युमणि-प्रतीकाशयोः सूर्य-तुल्ययोः सहोदरयोर् भ्रात्रोः, सहदरयोः—उत्पूर्वस्य ऋ गतौ इत्य् अस्य प्चाद्यचि, सहोद्गमवतोरित्य् अर्थः, यद् वा, सहसा वलेनादरयोर् अनल्पयोर् इति भावि-प्रलम्ब-वधार्थ-राम-पराक्रमः सूचितः । निदाघ-समये सम्यगयमाना सङ्गता भा कान्तिस् तस्या अण्डीरं प्रकृष्ट-पुंस्त्वयुक्तम्, उपार्जक-पुरुषायितम् इत्य् अर्थः, [पा ५-२-१११] काण्डाण्डादीर् अन्नीरचौ इति ईरच, अण्डीरः पुरुषे शक्ते इति विश्वः, नखान् पचन्ति तापयन्ति नखम्पचाः, [पा ३-२-३४] मितनखे च इति ऋच्, निर्झर-झरयोर् वृहत्त्वाल्पत्वाभ्यां भेदः कल्पाः, वारिप्रवाहे निर्झरो झरः इत्य् अमरः । स्त्रियां च झरेत्य् अपि झरीत्यपीति तट्टीका । वापीनाम् अन्तेवासिभिः शिष्यैः, ताभ्योऽधीत्येव लव्धतदीयशैत्य् अविद्यैर् इत्य् अर्थः—छात्रान्तेवासिनौ शिष्यौ इत्य् अमरः । तद् एव स्पष्टयति—तासां वापीनां तरलतर-लहरि-काणाम् अतिचञ्चलोर्मिणां कणभरस्य कणातिशयस्य भरेण मन्थरैर् इति शैत्यमान्द्ये व्यञ्जिते, भरोऽतिशयभारयोः, इति मेदिनी । अनेकेषां बहूनां पीत-वर्णानां कपीतन-कुसुमानां शिरीष-पुष्पाणां मकरनेन तुन्दिलैः पूष्टैर् इति मान्द्य-सौरभ्ये—शिरीषस्तु कपीतनः इत्य् अमरः । निदाघ-दाहस्य प्रभञ्जनैः प्रशम-कर्तृभिः, प्रभञ्जनैः पवनैः, वितानः चादोया इति ख्यातः, वसुधायां पृथिव्यां सुधामानस्यामृत-तुल्यस्य सुरसरसालस्य सु-स्वादु-पक्वाम्र-फलस्य प्रकृष्ट-पानक-रस एव आदिर् येषाम् तेषां प्रपाः, आदि-शब्दात् सितोपलापानकरसश् च, प्रपा पानीयशलिका इत्य् अमरः ॥१॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/kAvyam/champUH/gauDIya-vaiShNavam/Ananda-vRndAvana-champUH/12/</guid>
      <description>&lt;p&gt;द्वादशः स्तवकः&lt;/p&gt;&#xA;&lt;p&gt;&lt;strong&gt;अथ यदहरेवारभ्य तादृशसङ्कल्पलतासङ्कल्पलताकुसुमसुमनोहराणामासामासादितसामञ्जस्योऽव्यापारोऽपारोत्कण्ठया समजनि, तदहरेव विशिष्ट-पतिलाभेन हृदयशङ्कुलबालानां शङ्कुलबालानां समुचितमिति विचारयन्तौ तासां प्रत्येकं मातापितरौ मा तापितरौ बभूवतुः । प्रत्युत तदनुकूलव्यापार-पारणाये कुशलिनावास्ताम् ॥१॥&lt;/strong&gt;&lt;/p&gt;&#xA;&lt;p&gt;द्वादशे यस्य सङ्गायानचु रार्यां कुमारिका ।&lt;/p&gt;&#xA;&lt;p&gt;स तासां परिधानीय-वासांस्यप्य् अहरद्धरिः ॥&lt;/p&gt;&#xA;&lt;p&gt;तादृशः सङ्कल्पः गोपनाथतनयः पतिर्नो भूयात् इत्य् उक्त-लक्षणः, स एव लता, श्लोएषात् परम्परित-रूपेण सङ्कल्पलतैव सम्यक् कल्पलता वाञ्छितार्थ-सढक्त्वात्, तस्याः कुसुमैर् भाविफलद्योतकैर् लक्षण-विशेष्यैः सुष्ठु मनोहराणां प्राप्ताश्वासतया स्तिमित-चित्तत्वेन लोकैर् लक्ष्यमाणानाम् इत्य् अर्थः । कुसुम-सुमन इति पुनर् उक्तवदाभासालङ्कारोऽयम् । तद् अहरेविति काल-कर्मणि द्वितीया । विशिष्ट-पतिलाभेन कुल-बालानां कुल-कन्यकानां समुचितं शं सुखम् इति विचारयन्तौ सत्नौ हृदये शङ्कुला औत्कण्ठ्य-लक्षण-कील-ग्राहिण्यश् च ता बालाः प्राप्त-प्रप्थम-कैशोरावस्थाश् चेति तासां माता-पितरौ जननी-जनकौ मा तापितरौ नातिशयेन तापवन्तौ वभूवतुर् इत्य् अन्वयः । मत्वर्थकेणि-प्रत्ययान्तात् तरप् प्रत्ययः । पारणायै पार-प्राप्तये, पारतीर कर्म-समाप्तौ इति धातोः ॥१॥&lt;/p&gt;</description>
    </item>
  </channel>
</rss>
