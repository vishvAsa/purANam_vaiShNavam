+++
title = "श्रीदेवीं आश्रये"
+++

<div class="videoEmbed" caption="Video" src="https://youtu.be/H5KMDazB_04?si=haBW5WYJjxu96gEy"></div>  

श्रीदेवीं आश्रये अष्टभुजां लक्ष्मीं  
अष्टैश्वर्यप्रदायिनीं अमितप्रभावाम् ॥

श्रीयदुगिरिवासहृदयस्थितां कल्याणीं  
श्रीयतिवरादि सेवितां स्वतन्त्रां भार्गवीं  
श्रीयशस्करीं योगयागमन्त्रगानतुष्टां  
श्रीयशस्विनीं भोगभाग्यप्रदां विजयाम् ॥

श्रीरङ्गराजमहिषीं भगवतीं रङ्गनायकीं  
श्रीरमां श्रीश्रीनिवासानपायिनीं पद्मावतीं  
वरदायिनीं श्रीवरदप्रियां पॆरुन्देवीं  
श्रीरामप्रिय-प्रियकरीं यदुगिरिनायिकाम् ॥

शङ्खचक्रवरायुधालङ्कृतां परमात्मिकां  
शोकमोहादि वारिणीं पाशाङ्कुशधारिणीं  
दुःखशमनीं सुखदायिनीं असिचर्मसहितां  
करस्थाभयवरदायिनीं वर श्रीविजयलक्ष्मीम् ॥
