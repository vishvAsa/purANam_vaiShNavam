+++
title = "०५५"

+++

<details open><summary>विश्वास-प्रस्तुतिः</summary>

वैशम्पायन उवाच  
नारदस्य वचः श्रुत्वा सस्मितं मधुसूदनः।  
प्रत्युवाच शुभं वाक्यं वरेण्यः प्रभुरीश्वरः॥१॥
</details>

<details><summary>मूलम्</summary>

वैशम्पायन उवाच  
नारदस्य वचः श्रुत्वा सस्मितं मधुसूदनः।  
प्रत्युवाच शुभं वाक्यं वरेण्यः प्रभुरीश्वरः॥१॥
</details>

<details open><summary>विश्वास-प्रस्तुतिः</summary>

त्रैलोक्यस्य हितार्थाय यन्मां वदसि नारद।  
तस्य सम्यक्प्रवृत्तस्य श्रूयतामुत्तरं वचः॥२॥
</details>

<details><summary>मूलम्</summary>

त्रैलोक्यस्य हितार्थाय यन्मां वदसि नारद।  
तस्य सम्यक्प्रवृत्तस्य श्रूयतामुत्तरं वचः॥२॥
</details>

<details open><summary>विश्वास-प्रस्तुतिः</summary>

विदिता देहिनो जाता मयैते भुवि दानवाः।  
यां च यस्तनुमादाय दैत्यः पुष्यति विग्रहम्॥३॥
</details>

<details><summary>मूलम्</summary>

विदिता देहिनो जाता मयैते भुवि दानवाः।  
यां च यस्तनुमादाय दैत्यः पुष्यति विग्रहम्॥३॥
</details>

<details open><summary>विश्वास-प्रस्तुतिः</summary>

जानामि कंसं सम्भूतमुग्रसेनसुतं भुवि।  
केशिनं चापि जानामि दैत्यं तुरगविग्रहम्॥४॥
</details>

<details><summary>मूलम्</summary>

जानामि कंसं सम्भूतमुग्रसेनसुतं भुवि।  
केशिनं चापि जानामि दैत्यं तुरगविग्रहम्॥४॥
</details>

<details open><summary>विश्वास-प्रस्तुतिः</summary>

नागं कुवलयापीडं मल्लौ चाणूरमुष्टिकौ।  
अरिष्टं चापि जानामि दैत्यं वृषभरूपिणम्॥५॥
</details>

<details><summary>मूलम्</summary>

नागं कुवलयापीडं मल्लौ चाणूरमुष्टिकौ।  
अरिष्टं चापि जानामि दैत्यं वृषभरूपिणम्॥५॥
</details>

<details open><summary>विश्वास-प्रस्तुतिः</summary>

विदितो मे खरश्चैव प्रलम्बश्च महासुरः।  
सा च मे विदिता विप्र पूतना दुहिताबलेः॥६॥
</details>

<details><summary>मूलम्</summary>

विदितो मे खरश्चैव प्रलम्बश्च महासुरः।  
सा च मे विदिता विप्र पूतना दुहिताबलेः॥६॥
</details>

<details open><summary>विश्वास-प्रस्तुतिः</summary>

कालियं चापि जानामि यमुनाह्रदगोचरम् ।  
वैनतेयभयाद् यस्तु यमुनाह्रदमाविशत्॥७॥
</details>

<details><summary>मूलम्</summary>

कालियं चापि जानामि यमुनाह्रदगोचरम् ।  
वैनतेयभयाद् यस्तु यमुनाह्रदमाविशत्॥७॥
</details>

<details open><summary>विश्वास-प्रस्तुतिः</summary>

विदितो मे जरासन्धः स्थितो मूर्ध्नि महीक्षिताम्।  
प्राग्ज्योतिषपुरे वापि नरकं साधु तर्कये॥८॥
</details>

<details><summary>मूलम्</summary>

विदितो मे जरासन्धः स्थितो मूर्ध्नि महीक्षिताम्।  
प्राग्ज्योतिषपुरे वापि नरकं साधु तर्कये॥८॥
</details>

<details open><summary>विश्वास-प्रस्तुतिः</summary>

मानुषे पार्थिवे लोके मानुषत्वमुपागतम्।  
बाणं च शोणितपुरे गुहप्रतिमतेजसम्॥९॥
</details>

<details><summary>मूलम्</summary>

मानुषे पार्थिवे लोके मानुषत्वमुपागतम्।  
बाणं च शोणितपुरे गुहप्रतिमतेजसम्॥९॥
</details>

<details open><summary>विश्वास-प्रस्तुतिः</summary>

दृप्तं बाहुसहस्रेण देवैरपि सुदुर्जयम।  
मय्यासक्तां च जानामि भारतीं महतीं धुरम्॥1.55.१०॥
</details>

<details><summary>मूलम्</summary>

दृप्तं बाहुसहस्रेण देवैरपि सुदुर्जयम।  
मय्यासक्तां च जानामि भारतीं महतीं धुरम्॥1.55.१०॥
</details>

<details open><summary>विश्वास-प्रस्तुतिः</summary>

सर्वं तच्च विजानामि यथा योत्स्यन्ति ते नृपाः।  
क्षयो भुवि मया दृष्टः शक्रलोके च सत्क्रिया।  
एषां पुरुषदेहानामपरावृत्तदेहिनाम्॥११॥
</details>

<details><summary>मूलम्</summary>

सर्वं तच्च विजानामि यथा योत्स्यन्ति ते नृपाः।  
क्षयो भुवि मया दृष्टः शक्रलोके च सत्क्रिया।  
एषां पुरुषदेहानामपरावृत्तदेहिनाम्॥११॥
</details>

<details open><summary>विश्वास-प्रस्तुतिः</summary>

सम्प्रवेक्ष्याम्यहं योगमात्मनश्च परस्य च।  
सम्प्राप्य पार्थिवं लोकं मानुषत्वमुपागतः॥१२॥
</details>

<details><summary>मूलम्</summary>

सम्प्रवेक्ष्याम्यहं योगमात्मनश्च परस्य च।  
सम्प्राप्य पार्थिवं लोकं मानुषत्वमुपागतः॥१२॥
</details>

<details open><summary>विश्वास-प्रस्तुतिः</summary>

कंसादींश्चापि तान्सर्वान् वधिष्यामि महासुरान्।  
तेन तेन विधानेन येन यः शान्तिमेष्यति॥१३॥
</details>

<details><summary>मूलम्</summary>

कंसादींश्चापि तान्सर्वान् वधिष्यामि महासुरान्।  
तेन तेन विधानेन येन यः शान्तिमेष्यति॥१३॥
</details>

<details open><summary>विश्वास-प्रस्तुतिः</summary>

अनुप्रविश्य योगेन तास्ता हि गतयो मया ।  
अमीषां हि सुरेन्द्राणांहन्तव्या रिपवो युधि॥१४॥
</details>

<details><summary>मूलम्</summary>

अनुप्रविश्य योगेन तास्ता हि गतयो मया ।  
अमीषां हि सुरेन्द्राणांहन्तव्या रिपवो युधि॥१४॥
</details>

<details open><summary>विश्वास-प्रस्तुतिः</summary>

जगत्यर्थे कृतो योऽयमंशोत्सर्गो दिवौकसैः।  
सुरदेवर्षिगन्धर्वैरितश्चानुमते मम॥१५॥
</details>

<details><summary>मूलम्</summary>

जगत्यर्थे कृतो योऽयमंशोत्सर्गो दिवौकसैः।  
सुरदेवर्षिगन्धर्वैरितश्चानुमते मम॥१५॥
</details>

<details open><summary>विश्वास-प्रस्तुतिः</summary>

विनिश्चयो प्रागेव नारदायं कृतो मया।  
निवासं ननु मे ब्रह्मन् विदधातु पितामहः॥१६॥
</details>

<details><summary>मूलम्</summary>

विनिश्चयो प्रागेव नारदायं कृतो मया।  
निवासं ननु मे ब्रह्मन् विदधातु पितामहः॥१६॥
</details>

<details open><summary>विश्वास-प्रस्तुतिः</summary>

"यत्र देशे यथा जातो येन वेषेण वा वसन् ।  
तानहं समरे हन्यां तन्मे ब्रूहि पितामह॥१७॥
</details>

<details><summary>मूलम्</summary>

"यत्र देशे यथा जातो येन वेषेण वा वसन् ।  
तानहं समरे हन्यां तन्मे ब्रूहि पितामह॥१७॥
</details>
 ब्रह्मोवाच  

<details open><summary>विश्वास-प्रस्तुतिः</summary>

नारायणेमं सिद्धार्थमुपायं शृणु मे विभो ।  
भुवि यस्ते जनयिता जननी च भविष्यति॥१८॥
</details>

<details><summary>मूलम्</summary>

नारायणेमं सिद्धार्थमुपायं शृणु मे विभो ।  
भुवि यस्ते जनयिता जननी च भविष्यति॥१८॥
</details>

<details open><summary>विश्वास-प्रस्तुतिः</summary>

यत्र त्वं च महाबाहो जातः कुलकरो भुवि ।  
यादवानां महद् वंशमखिलं धारयिष्यसि॥१९॥
</details>

<details><summary>मूलम्</summary>

यत्र त्वं च महाबाहो जातः कुलकरो भुवि ।  
यादवानां महद् वंशमखिलं धारयिष्यसि॥१९॥
</details>

<details open><summary>विश्वास-प्रस्तुतिः</summary>

तांश्चासुरान्समुत्पाट्य वंशं कृत्वाऽऽत्मनो महत्।  
स्थापयिष्यसि मर्यादां नृणां तन्मे निशामय॥ 1.55.२०॥
</details>

<details><summary>मूलम्</summary>

तांश्चासुरान्समुत्पाट्य वंशं कृत्वाऽऽत्मनो महत्।  
स्थापयिष्यसि मर्यादां नृणां तन्मे निशामय॥ 1.55.२०॥
</details>
    

<details open><summary>विश्वास-प्रस्तुतिः</summary>

पुरा हि कश्यपो विष्णो वरुणस्य महात्मनः।  
जहार यज्ञिया गा वै पयोदास्तु महामखे ॥२१॥
</details>

<details><summary>मूलम्</summary>

पुरा हि कश्यपो विष्णो वरुणस्य महात्मनः।  
जहार यज्ञिया गा वै पयोदास्तु महामखे ॥२१॥
</details>

<details open><summary>विश्वास-प्रस्तुतिः</summary>

अदितिः सुरभिश्चैते द्वे भार्ये कश्यपस्य तु।  
प्रदीयमाना गास्तास्तु नैच्छतां वरुणस्य वै॥२२॥
</details>

<details><summary>मूलम्</summary>

अदितिः सुरभिश्चैते द्वे भार्ये कश्यपस्य तु।  
प्रदीयमाना गास्तास्तु नैच्छतां वरुणस्य वै॥२२॥
</details>

<details open><summary>विश्वास-प्रस्तुतिः</summary>

ततो मां वरुणोऽभ्येत्य प्रणम्य शिरसा ततः ।  
उवाच भगवन् गावो गुरुणा मे हृता इति॥२३॥
</details>

<details><summary>मूलम्</summary>

ततो मां वरुणोऽभ्येत्य प्रणम्य शिरसा ततः ।  
उवाच भगवन् गावो गुरुणा मे हृता इति॥२३॥
</details>

<details open><summary>विश्वास-प्रस्तुतिः</summary>

कृतकार्यो हि गास्तास्तु नानुजानाति मे गुरुः ।  
अन्ववर्तत भार्ये द्वे अदितिं सुरभिं तथा ॥२४॥
</details>

<details><summary>मूलम्</summary>

कृतकार्यो हि गास्तास्तु नानुजानाति मे गुरुः ।  
अन्ववर्तत भार्ये द्वे अदितिं सुरभिं तथा ॥२४॥
</details>

<details open><summary>विश्वास-प्रस्तुतिः</summary>

मम ता ह्यक्षया गावो दिव्याः कामदुहः प्रभो ।  
चरन्ति सागरान् सर्वान्रक्षिताः स्वेन तेजसा॥२५॥
</details>

<details><summary>मूलम्</summary>

मम ता ह्यक्षया गावो दिव्याः कामदुहः प्रभो ।  
चरन्ति सागरान् सर्वान्रक्षिताः स्वेन तेजसा॥२५॥
</details>

<details open><summary>विश्वास-प्रस्तुतिः</summary>

कस्ता धर्षयितुं शक्तो मम गाः कश्यपादृते ।  
अक्षयं वा क्षरन्त्यग्र्यं पयो देवामृतोपमम् ॥२६॥
</details>

<details><summary>मूलम्</summary>

कस्ता धर्षयितुं शक्तो मम गाः कश्यपादृते ।  
अक्षयं वा क्षरन्त्यग्र्यं पयो देवामृतोपमम् ॥२६॥
</details>

<details open><summary>विश्वास-प्रस्तुतिः</summary>

प्रभुर्वा व्युत्थितो ब्रह्मन् गुरुर्वा यदि वेतरः।  
त्वया नियम्याः सर्वे वै त्वं हि नः परमागतिः॥२७॥
</details>

<details><summary>मूलम्</summary>

प्रभुर्वा व्युत्थितो ब्रह्मन् गुरुर्वा यदि वेतरः।  
त्वया नियम्याः सर्वे वै त्वं हि नः परमागतिः॥२७॥
</details>

<details open><summary>विश्वास-प्रस्तुतिः</summary>

यदि प्रभवतां दण्डो लोके कार्यमजानताम्।  
न विद्यते लोकगुरो न स्युर्वै लोकसेतवः ॥२८॥
</details>

<details><summary>मूलम्</summary>

यदि प्रभवतां दण्डो लोके कार्यमजानताम्।  
न विद्यते लोकगुरो न स्युर्वै लोकसेतवः ॥२८॥
</details>

<details open><summary>विश्वास-प्रस्तुतिः</summary>

यथा वास्तु तथा वास्तु कर्तव्ये भगवान् प्रभुः।  
मम गावः प्रदीयन्तां ततो गन्तास्मि सागरम्॥ २९॥
</details>

<details><summary>मूलम्</summary>

यथा वास्तु तथा वास्तु कर्तव्ये भगवान् प्रभुः।  
मम गावः प्रदीयन्तां ततो गन्तास्मि सागरम्॥ २९॥
</details>

<details open><summary>विश्वास-प्रस्तुतिः</summary>

या आत्मदेवता गावो या गावः सत्त्वमव्ययम्।  
लोकानां त्वत्प्रवृत्तानामेकं गोब्राह्मणं स्मृतम्। 1.55.३०॥  
त्रातव्याः प्रथमं गावस्त्रातास्त्रायन्ति ता द्विजान्।  
गोब्राह्मणपरित्राणे परित्रातं जगद् भवेत् ॥३१॥
</details>

<details><summary>मूलम्</summary>

या आत्मदेवता गावो या गावः सत्त्वमव्ययम्।  
लोकानां त्वत्प्रवृत्तानामेकं गोब्राह्मणं स्मृतम्। 1.55.३०॥  
त्रातव्याः प्रथमं गावस्त्रातास्त्रायन्ति ता द्विजान्।  
गोब्राह्मणपरित्राणे परित्रातं जगद् भवेत् ॥३१॥
</details>

<details open><summary>विश्वास-प्रस्तुतिः</summary>

इत्यम्बुपतिना प्रोक्तो वरुणेनाहमच्युत।  
गवां कारणतत्त्वज्ञः कश्यपे शापमुत्सृजम् ॥३२॥
</details>

<details><summary>मूलम्</summary>

इत्यम्बुपतिना प्रोक्तो वरुणेनाहमच्युत।  
गवां कारणतत्त्वज्ञः कश्यपे शापमुत्सृजम् ॥३२॥
</details>

<details open><summary>विश्वास-प्रस्तुतिः</summary>

येनांशेन हृता गावः कश्यपेन महर्षिणा ।  
स तेनांशेन जगतीं गत्वा गोपत्वमेष्यति ॥३३॥
</details>

<details><summary>मूलम्</summary>

येनांशेन हृता गावः कश्यपेन महर्षिणा ।  
स तेनांशेन जगतीं गत्वा गोपत्वमेष्यति ॥३३॥
</details>

<details open><summary>विश्वास-प्रस्तुतिः</summary>

या च सा सुरभिर्नाम अदितिश्च सुरारणिः।  
तेऽप्युभे तस्य भार्ये वै तेनैव सह यास्यतः॥ ३४॥
</details>

<details><summary>मूलम्</summary>

या च सा सुरभिर्नाम अदितिश्च सुरारणिः।  
तेऽप्युभे तस्य भार्ये वै तेनैव सह यास्यतः॥ ३४॥
</details>

<details open><summary>विश्वास-प्रस्तुतिः</summary>

ताभ्यां च सह गोपत्वे कश्यपो भुवि रंस्यते।  
स तस्य कश्यपस्यांशस्तेजसा कश्यपोपमः॥३५॥
</details>

<details><summary>मूलम्</summary>

ताभ्यां च सह गोपत्वे कश्यपो भुवि रंस्यते।  
स तस्य कश्यपस्यांशस्तेजसा कश्यपोपमः॥३५॥
</details>

<details open><summary>विश्वास-प्रस्तुतिः</summary>

वसुदेव इति ख्यातो गोषु तिष्ठति भूतले ।  
गिरिर्गोवर्धनो नाम मथुरायास्त्वदूरतः॥३६॥
</details>

<details><summary>मूलम्</summary>

वसुदेव इति ख्यातो गोषु तिष्ठति भूतले ।  
गिरिर्गोवर्धनो नाम मथुरायास्त्वदूरतः॥३६॥
</details>

<details open><summary>विश्वास-प्रस्तुतिः</summary>

तत्रासौ गोषु निरतः कंसस्य करदायकः।  
तस्य भार्याद्वयं जातमदितिः सुरभिश्च ते॥३७॥
</details>

<details><summary>मूलम्</summary>

तत्रासौ गोषु निरतः कंसस्य करदायकः।  
तस्य भार्याद्वयं जातमदितिः सुरभिश्च ते॥३७॥
</details>

<details open><summary>विश्वास-प्रस्तुतिः</summary>

देवकी रोहिणी चेमे वसुदेवस्य धीमतः ।  
सुरभी रोहिणी देवी चादितिर्देवकी त्वभूत्॥३८॥
</details>

<details><summary>मूलम्</summary>

देवकी रोहिणी चेमे वसुदेवस्य धीमतः ।  
सुरभी रोहिणी देवी चादितिर्देवकी त्वभूत्॥३८॥
</details>

<details open><summary>विश्वास-प्रस्तुतिः</summary>

तत्र त्वं शिशुरेवाङ्कौ गोपालकृतलक्षणः ।  
वर्धयस्व मूहाबाहो पुरा त्रैविक्रमे यथा ॥३९॥
</details>

<details><summary>मूलम्</summary>

तत्र त्वं शिशुरेवाङ्कौ गोपालकृतलक्षणः ।  
वर्धयस्व मूहाबाहो पुरा त्रैविक्रमे यथा ॥३९॥
</details>

<details open><summary>विश्वास-प्रस्तुतिः</summary>

छादयित्वाऽऽत्मनाऽऽत्मानं मायया योगरूपया।  
तत्रावतर लोकानां भवाय मधुसूदन॥ 1.55.४०॥
</details>

<details><summary>मूलम्</summary>

छादयित्वाऽऽत्मनाऽऽत्मानं मायया योगरूपया।  
तत्रावतर लोकानां भवाय मधुसूदन॥ 1.55.४०॥
</details>
    

<details open><summary>विश्वास-प्रस्तुतिः</summary>

जयाशीर्वचनैस्त्वेते वर्धयन्ति दिवौकसः ।  
आत्मानमात्मना हि त्वमवतार्य महीतले॥४१॥
</details>

<details><summary>मूलम्</summary>

जयाशीर्वचनैस्त्वेते वर्धयन्ति दिवौकसः ।  
आत्मानमात्मना हि त्वमवतार्य महीतले॥४१॥
</details>

<details open><summary>विश्वास-प्रस्तुतिः</summary>

देवकीं रोहिणीं चैव गर्भाभ्यां परितोषय।  
गोपकन्यासहस्राणि रमयंश्चर मेदिनीम्॥४२॥
</details>

<details><summary>मूलम्</summary>

देवकीं रोहिणीं चैव गर्भाभ्यां परितोषय।  
गोपकन्यासहस्राणि रमयंश्चर मेदिनीम्॥४२॥
</details>

<details open><summary>विश्वास-प्रस्तुतिः</summary>

गाश्च ते रक्षतो विष्णो वनानि परिधावतः।  
वनमालापरिक्षिप्तं धन्या द्रक्ष्यन्ति ते वपुः॥४३॥
</details>

<details><summary>मूलम्</summary>

गाश्च ते रक्षतो विष्णो वनानि परिधावतः।  
वनमालापरिक्षिप्तं धन्या द्रक्ष्यन्ति ते वपुः॥४३॥
</details>

<details open><summary>विश्वास-प्रस्तुतिः</summary>

विष्णौ पद्मपलाशाक्षे गोपालवसतिं गते।  
बाले त्वयि महाबाहो लोको बालत्वमेष्यति॥४४॥
</details>

<details><summary>मूलम्</summary>

विष्णौ पद्मपलाशाक्षे गोपालवसतिं गते।  
बाले त्वयि महाबाहो लोको बालत्वमेष्यति॥४४॥
</details>

<details open><summary>विश्वास-प्रस्तुतिः</summary>

त्वद्भक्ताः पुण्डरीकाक्ष तव चित्तवशानुगाः।  
गोषु गोपा भविष्यन्ति सहायाः सततं तव॥४५॥
</details>

<details><summary>मूलम्</summary>

त्वद्भक्ताः पुण्डरीकाक्ष तव चित्तवशानुगाः।  
गोषु गोपा भविष्यन्ति सहायाः सततं तव॥४५॥
</details>

<details open><summary>विश्वास-प्रस्तुतिः</summary>

वने चारयतो गाश्च गोष्ठेषु परिधावतः।  
मज्जतो यमुनायां च रतिं प्राप्स्यन्ति ते त्वयि॥ ४६॥
</details>

<details><summary>मूलम्</summary>

वने चारयतो गाश्च गोष्ठेषु परिधावतः।  
मज्जतो यमुनायां च रतिं प्राप्स्यन्ति ते त्वयि॥ ४६॥
</details>

<details open><summary>विश्वास-प्रस्तुतिः</summary>

जीवितं वसुदेवस्य भविष्यति सुजीवितम् ।  
यस्त्वया तात इत्युक्तः स पुत्र इति वक्ष्यति॥ ४७॥
</details>

<details><summary>मूलम्</summary>

जीवितं वसुदेवस्य भविष्यति सुजीवितम् ।  
यस्त्वया तात इत्युक्तः स पुत्र इति वक्ष्यति॥ ४७॥
</details>

<details open><summary>विश्वास-प्रस्तुतिः</summary>

अथवा कस्य पुत्रत्वं गच्छेथाः कश्यपादृते ।  
का च धारयितुं शक्ता त्वां विष्णो अदितिं विना ॥४८॥
</details>

<details><summary>मूलम्</summary>

अथवा कस्य पुत्रत्वं गच्छेथाः कश्यपादृते ।  
का च धारयितुं शक्ता त्वां विष्णो अदितिं विना ॥४८॥
</details>

<details open><summary>विश्वास-प्रस्तुतिः</summary>

योगेनात्मसमुत्थेन गच्छ त्वं विजयाय वै ।  
वयमप्यालयान्स्वान्स्वान्गच्छामो मधुसूदन॥४९॥
</details>

<details><summary>मूलम्</summary>

योगेनात्मसमुत्थेन गच्छ त्वं विजयाय वै ।  
वयमप्यालयान्स्वान्स्वान्गच्छामो मधुसूदन॥४९॥
</details>
    

<details open><summary>विश्वास-प्रस्तुतिः</summary>

वैशम्पायन उवाच  
स देवानभ्यनुज्ञाय विविक्ते त्रिदिवालये ।  
जगाम विष्णुः स्वं देशं क्षीरोदस्योत्तरां दिशम् ॥ 1.55.५०॥
</details>

<details><summary>मूलम्</summary>

वैशम्पायन उवाच  
स देवानभ्यनुज्ञाय विविक्ते त्रिदिवालये ।  
जगाम विष्णुः स्वं देशं क्षीरोदस्योत्तरां दिशम् ॥ 1.55.५०॥
</details>

<details open><summary>विश्वास-प्रस्तुतिः</summary>

तत्र वै पार्वती नाम गुहा मेरोः सुदुर्गमा ।  
त्रिभिस्तस्यैव विक्रान्तैर्नित्यं पर्वसु पूजिता॥५१॥
</details>

<details><summary>मूलम्</summary>

तत्र वै पार्वती नाम गुहा मेरोः सुदुर्गमा ।  
त्रिभिस्तस्यैव विक्रान्तैर्नित्यं पर्वसु पूजिता॥५१॥
</details>

<details open><summary>विश्वास-प्रस्तुतिः</summary>

पुराणं तत्र विन्यस्य देहं हरिरुदारधीः।  
आत्मानं योजयामास वसुदेवगृहे प्रभुः॥५२॥
</details>

<details><summary>मूलम्</summary>

पुराणं तत्र विन्यस्य देहं हरिरुदारधीः।  
आत्मानं योजयामास वसुदेवगृहे प्रभुः॥५२॥
</details>
    
इति श्रीमहाभारते खिलभागे हरिवंशे हरिवंशपर्वणि पितामहवाक्ये पञ्चपञ्चाशत्तमोऽध्यायः॥५५॥  
    
    
