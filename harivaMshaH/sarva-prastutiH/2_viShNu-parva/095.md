+++
title = "०९५"

+++

<details open><summary>विश्वास-प्रस्तुतिः</summary>

वैशम्पायन उवाच  
नभो नभस्येऽथ निरीक्ष्य मासि कामस्तदा तोयदवृन्दकीर्णम् ।  
प्रभावतीं चारुविशालनेत्रामुवाच पूर्णेन्दुनिकाशवक्त्रः ॥ १ ।  
तवाननाभो वरगात्रि चन्द्रो न दृश्यते सुन्दरि चारुबिम्बः ।  
त्वत्केशपाशप्रतिमैर्निरुद्धो बलाहकैश्चारुनिरन्तरोरु ॥ २ ॥
</details>

<details><summary>मूलम्</summary>

वैशम्पायन उवाच  
नभो नभस्येऽथ निरीक्ष्य मासि कामस्तदा तोयदवृन्दकीर्णम् ।  
प्रभावतीं चारुविशालनेत्रामुवाच पूर्णेन्दुनिकाशवक्त्रः ॥ १ ।  
तवाननाभो वरगात्रि चन्द्रो न दृश्यते सुन्दरि चारुबिम्बः ।  
त्वत्केशपाशप्रतिमैर्निरुद्धो बलाहकैश्चारुनिरन्तरोरु ॥ २ ॥
</details>

<details open><summary>विश्वास-प्रस्तुतिः</summary>

संदृश्यते सुभ्रु तडिद् घनस्था त्वं हेमचार्वाभरणान्वितेव ।  
मुञ्चन्ति धाराश्च घना नदन्तस्त्वद्धारयष्टेः सदृशा वराङ्गि ॥ ३ ॥
</details>

<details><summary>मूलम्</summary>

संदृश्यते सुभ्रु तडिद् घनस्था त्वं हेमचार्वाभरणान्वितेव ।  
मुञ्चन्ति धाराश्च घना नदन्तस्त्वद्धारयष्टेः सदृशा वराङ्गि ॥ ३ ॥
</details>

<details open><summary>विश्वास-प्रस्तुतिः</summary>

घनप्रदेशेषु बलाकपङक्तयस्त्वद्दन्तपङ्क्तिप्रतिमाविभान्ति ।  
निमग्नपद्मानि सरित्सु सुभ्रु न भान्ति तोयानि रयाकुलानि ॥ ४ ॥
</details>

<details><summary>मूलम्</summary>

घनप्रदेशेषु बलाकपङक्तयस्त्वद्दन्तपङ्क्तिप्रतिमाविभान्ति ।  
निमग्नपद्मानि सरित्सु सुभ्रु न भान्ति तोयानि रयाकुलानि ॥ ४ ॥
</details>

<details open><summary>विश्वास-प्रस्तुतिः</summary>

अमी घना वायुवशोपयाता बलाकमालामलचारुदन्ताः ।  
अन्योन्यमभ्याहनितुं प्रवृत्ता वनेषु नागा इव शुक्लदन्ताः ॥ ५ ॥
</details>

<details><summary>मूलम्</summary>

अमी घना वायुवशोपयाता बलाकमालामलचारुदन्ताः ।  
अन्योन्यमभ्याहनितुं प्रवृत्ता वनेषु नागा इव शुक्लदन्ताः ॥ ५ ॥
</details>

<details open><summary>विश्वास-प्रस्तुतिः</summary>

धनुस्त्रिवर्णं वरगात्रि पश्य कृतं तवापाङ्गमिवाननस्थम् ।  
विभूषयन्तं गगनं घनाश्च प्रहर्षणं कामिजनस्य कान्ते ॥ ६ ॥
</details>

<details><summary>मूलम्</summary>

धनुस्त्रिवर्णं वरगात्रि पश्य कृतं तवापाङ्गमिवाननस्थम् ।  
विभूषयन्तं गगनं घनाश्च प्रहर्षणं कामिजनस्य कान्ते ॥ ६ ॥
</details>

<details open><summary>विश्वास-प्रस्तुतिः</summary>

घनान् नदन्तः प्रतिनर्दमानान् निरीक्ष्यसुश्रोणि शिखीन्प्रहृष्टान् ।  
समादृतानुद्धतपिच्छभारान् प्रियाभिरामानुपनृत्यमानान्॥ ७ ॥
</details>

<details><summary>मूलम्</summary>

घनान् नदन्तः प्रतिनर्दमानान् निरीक्ष्यसुश्रोणि शिखीन्प्रहृष्टान् ।  
समादृतानुद्धतपिच्छभारान् प्रियाभिरामानुपनृत्यमानान्॥ ७ ॥
</details>

<details open><summary>विश्वास-प्रस्तुतिः</summary>

हर्म्येषु चान्ये शशिपाण्डुरेषु यजन्ति सुश्रोणि मयूरसंघाः ।  
मुहूर्तशोभामतिचारुरूपां दत्त्वा पतन्तो वलभीपुटेषु ॥ ८ ॥
</details>

<details><summary>मूलम्</summary>

हर्म्येषु चान्ये शशिपाण्डुरेषु यजन्ति सुश्रोणि मयूरसंघाः ।  
मुहूर्तशोभामतिचारुरूपां दत्त्वा पतन्तो वलभीपुटेषु ॥ ८ ॥
</details>

<details open><summary>विश्वास-प्रस्तुतिः</summary>

प्रक्लिन्नपक्षास्तरुमस्तकेषु मुहूर्तचूडामणितां विधाय ।  
प्रयान्ति भूमिं नवशाद्वलानामाशङ्कमाना धृतचारुदेहाः ॥ ९ ॥
</details>

<details><summary>मूलम्</summary>

प्रक्लिन्नपक्षास्तरुमस्तकेषु मुहूर्तचूडामणितां विधाय ।  
प्रयान्ति भूमिं नवशाद्वलानामाशङ्कमाना धृतचारुदेहाः ॥ ९ ॥
</details>

<details open><summary>विश्वास-प्रस्तुतिः</summary>

प्रवाति धारान्तरनिःसृतश्च सुखोऽनिलश्चन्दनपङ्कशीतः ।  
कदम्बसर्जार्जुनपुष्पभूतं समावहन् गन्धमनङ्गबन्धुम् ॥ 2.95.१० ॥
</details>

<details><summary>मूलम्</summary>

प्रवाति धारान्तरनिःसृतश्च सुखोऽनिलश्चन्दनपङ्कशीतः ।  
कदम्बसर्जार्जुनपुष्पभूतं समावहन् गन्धमनङ्गबन्धुम् ॥ 2.95.१० ॥
</details>

<details open><summary>विश्वास-प्रस्तुतिः</summary>

रतिश्रमस्वेदविनाशहेतुर्नवोदभारानयने च हेतुः ।  
न मारुतः स्याद् यदि चारुगात्रि न मेघकालो मम वल्लभः स्यात् ॥ ११ ॥
</details>

<details><summary>मूलम्</summary>

रतिश्रमस्वेदविनाशहेतुर्नवोदभारानयने च हेतुः ।  
न मारुतः स्याद् यदि चारुगात्रि न मेघकालो मम वल्लभः स्यात् ॥ ११ ॥
</details>

<details open><summary>विश्वास-प्रस्तुतिः</summary>

एवंविधेषु प्रियसङ्गमेषु रतावसाने यदुपैति वायुः ।  
रतिश्रमस्वेदहरः सुगन्धी ततः परं किं सुखमस्ति लोके ॥ १२ ॥
</details>

<details><summary>मूलम्</summary>

एवंविधेषु प्रियसङ्गमेषु रतावसाने यदुपैति वायुः ।  
रतिश्रमस्वेदहरः सुगन्धी ततः परं किं सुखमस्ति लोके ॥ १२ ॥
</details>

<details open><summary>विश्वास-प्रस्तुतिः</summary>

जलाप्लुतानीक्ष्य महानदीनां सुगात्रि हंसाः पुलिनानि हृष्टाः ।  
गताः भ्रमं मानसवासलुब्धाः ससारसाः क्रौञ्चगणानुविद्धाः ॥। १३॥  
न भान्ति नद्यो न सरांसि चैव हतत्विषीवायतचारुनेत्रे ।  
गतेषु हंसेष्वथ सारसेषु रथाङ्गतुल्याह्वयनेषु चैव ॥ १४  
भोगैकदेशेन शुभं शयानं ध्रुवं जगन्नाथमुपेन्द्रमीशम् ।  
निद्राभ्युपेता वरकालतज्ज्ञा श्रियं प्रणम्योत्तरचारुरूपाम् ॥ १५ ॥
</details>

<details><summary>मूलम्</summary>

जलाप्लुतानीक्ष्य महानदीनां सुगात्रि हंसाः पुलिनानि हृष्टाः ।  
गताः भ्रमं मानसवासलुब्धाः ससारसाः क्रौञ्चगणानुविद्धाः ॥। १३॥  
न भान्ति नद्यो न सरांसि चैव हतत्विषीवायतचारुनेत्रे ।  
गतेषु हंसेष्वथ सारसेषु रथाङ्गतुल्याह्वयनेषु चैव ॥ १४  
भोगैकदेशेन शुभं शयानं ध्रुवं जगन्नाथमुपेन्द्रमीशम् ।  
निद्राभ्युपेता वरकालतज्ज्ञा श्रियं प्रणम्योत्तरचारुरूपाम् ॥ १५ ॥
</details>

<details open><summary>विश्वास-प्रस्तुतिः</summary>

निद्रायमाणे भगवत्युपेन्द्रे मेघाम्बराक्रान्तनिशाकरोऽद्य ।  
पद्मामलाभः कमलायताक्षि कृष्णस्य वक्त्रानुकृतिं करोति ॥ १६ ॥
</details>

<details><summary>मूलम्</summary>

निद्रायमाणे भगवत्युपेन्द्रे मेघाम्बराक्रान्तनिशाकरोऽद्य ।  
पद्मामलाभः कमलायताक्षि कृष्णस्य वक्त्रानुकृतिं करोति ॥ १६ ॥
</details>

<details open><summary>विश्वास-प्रस्तुतिः</summary>

कदम्बनीपार्जुनकेतकानां स्रजो ध्रुवं कृष्णमुपानयन्ति ।  
पुष्पाणि चान्यान्यृतवः समस्ताः कृष्णात् प्रसादानभिकाङ्क्षमाणाः ॥१७॥
</details>

<details><summary>मूलम्</summary>

कदम्बनीपार्जुनकेतकानां स्रजो ध्रुवं कृष्णमुपानयन्ति ।  
पुष्पाणि चान्यान्यृतवः समस्ताः कृष्णात् प्रसादानभिकाङ्क्षमाणाः ॥१७॥
</details>

<details open><summary>विश्वास-प्रस्तुतिः</summary>

नागाश्चरन्तो विषदिग्धवक्त्राः स्पृशन्ति पुष्पाण्यपि पादपान्यान्।  
पेपीयमानान् भ्रमरैर्जनानां कौतूहलं ते जनयन्त्यतीव ॥ १८ ॥
</details>

<details><summary>मूलम्</summary>

नागाश्चरन्तो विषदिग्धवक्त्राः स्पृशन्ति पुष्पाण्यपि पादपान्यान्।  
पेपीयमानान् भ्रमरैर्जनानां कौतूहलं ते जनयन्त्यतीव ॥ १८ ॥
</details>

<details open><summary>विश्वास-प्रस्तुतिः</summary>

तोयातिभाराम्बुदवृन्दनद्धं नभः पतिष्यन्तमिवाभिवीक्ष्य ।  
निपानगम्भीरमभिन्नवृष्टं मनोहरं चारुमुखस्तनोरु ॥ १९ ॥
</details>

<details><summary>मूलम्</summary>

तोयातिभाराम्बुदवृन्दनद्धं नभः पतिष्यन्तमिवाभिवीक्ष्य ।  
निपानगम्भीरमभिन्नवृष्टं मनोहरं चारुमुखस्तनोरु ॥ १९ ॥
</details>

<details open><summary>विश्वास-प्रस्तुतिः</summary>

बलाकमालाकुलमाल्यदाम्ना निरीक्ष रम्यं घनवृन्दमेतत् ।  
सस्यानि भूमावभिवर्षमाणं जगद्धितार्थं विमलाङ्गयष्टे ॥ 2.95.२० ॥
</details>

<details><summary>मूलम्</summary>

बलाकमालाकुलमाल्यदाम्ना निरीक्ष रम्यं घनवृन्दमेतत् ।  
सस्यानि भूमावभिवर्षमाणं जगद्धितार्थं विमलाङ्गयष्टे ॥ 2.95.२० ॥
</details>

<details open><summary>विश्वास-प्रस्तुतिः</summary>

जलावलम्बाम्बुदवृन्दकर्षी घनैर्घनान् योधयतीव वायुः ।  
प्रवृत्तचक्रो नृपतिर्वनस्थान् गजान्गजैः स्वैरिव वीर्यदृप्तान् ॥ २१ ॥
</details>

<details><summary>मूलम्</summary>

जलावलम्बाम्बुदवृन्दकर्षी घनैर्घनान् योधयतीव वायुः ।  
प्रवृत्तचक्रो नृपतिर्वनस्थान् गजान्गजैः स्वैरिव वीर्यदृप्तान् ॥ २१ ॥
</details>

<details open><summary>विश्वास-प्रस्तुतिः</summary>

अभौममम्भो विसृजन्ति मेघाः पूतं पवित्रं पवनैः सुगन्धि ।  
हर्षावहं चातकबर्हिणानां वराण्डजानां जलदप्रियाणाम् ॥ २२ ॥
</details>

<details><summary>मूलम्</summary>

अभौममम्भो विसृजन्ति मेघाः पूतं पवित्रं पवनैः सुगन्धि ।  
हर्षावहं चातकबर्हिणानां वराण्डजानां जलदप्रियाणाम् ॥ २२ ॥
</details>

<details open><summary>विश्वास-प्रस्तुतिः</summary>

प्लवंगमः पोडशपक्षशायी विरौति गोष्ठः सहकामिनीभिः ।  
ऋचो द्विजातिः प्रियसत्यधर्मा यथा सुशिष्यैः परिवार्यमाणः ॥ २३ ॥
</details>

<details><summary>मूलम्</summary>

प्लवंगमः पोडशपक्षशायी विरौति गोष्ठः सहकामिनीभिः ।  
ऋचो द्विजातिः प्रियसत्यधर्मा यथा सुशिष्यैः परिवार्यमाणः ॥ २३ ॥
</details>

<details open><summary>विश्वास-प्रस्तुतिः</summary>

गुणो महांस्तोयदकालजोऽयमबुद्धमेघस्वनभीषितानाम् ।  
परिष्वजन्तः परिवर्द्धयन्ति विनापि शय्यासमयं प्रियाणाम् ॥ २४ ॥
</details>

<details><summary>मूलम्</summary>

गुणो महांस्तोयदकालजोऽयमबुद्धमेघस्वनभीषितानाम् ।  
परिष्वजन्तः परिवर्द्धयन्ति विनापि शय्यासमयं प्रियाणाम् ॥ २४ ॥
</details>

<details open><summary>विश्वास-प्रस्तुतिः</summary>

दोषोऽयमेकः सलिलागमस्य मां प्रत्युदारान्वयवर्णशीले ।  
न दृश्यते यत् तव वक्त्रतुल्यो धनग्रहग्रस्ततनुः शशाङ्कः ॥ २५ ॥
</details>

<details><summary>मूलम्</summary>

दोषोऽयमेकः सलिलागमस्य मां प्रत्युदारान्वयवर्णशीले ।  
न दृश्यते यत् तव वक्त्रतुल्यो धनग्रहग्रस्ततनुः शशाङ्कः ॥ २५ ॥
</details>

<details open><summary>विश्वास-प्रस्तुतिः</summary>

प्रदृश्यते भीरु यदा शशाङ्को घनान्तरस्थो जगतः प्रदीपः ।  
तदानुपश्यन्ति जनाः प्रहृष्टा बन्धुं प्रवासादिव संनिवृत्तम् ॥ २६ ॥
</details>

<details><summary>मूलम्</summary>

प्रदृश्यते भीरु यदा शशाङ्को घनान्तरस्थो जगतः प्रदीपः ।  
तदानुपश्यन्ति जनाः प्रहृष्टा बन्धुं प्रवासादिव संनिवृत्तम् ॥ २६ ॥
</details>

<details open><summary>विश्वास-प्रस्तुतिः</summary>

विलापसाक्षी प्रियहीनितानां संदृश्यते भीरु यदा शशाङ्कः ।  
नेत्रोत्सवः प्रोषितकामुकानां दृष्ट्वैव कान्तं भवतीत्यवैमि ॥ २७ ॥
</details>

<details><summary>मूलम्</summary>

विलापसाक्षी प्रियहीनितानां संदृश्यते भीरु यदा शशाङ्कः ।  
नेत्रोत्सवः प्रोषितकामुकानां दृष्ट्वैव कान्तं भवतीत्यवैमि ॥ २७ ॥
</details>

<details open><summary>विश्वास-प्रस्तुतिः</summary>

नेत्रोत्सवः कान्तसमागतानां दावाग्नितुल्यः प्रियहीनितानाम् ।  
तेनैव देहेन वराङ्गनानां चन्द्रोऽपि तावत्प्रियविप्रियश्च ॥ २८ ॥
</details>

<details><summary>मूलम्</summary>

नेत्रोत्सवः कान्तसमागतानां दावाग्नितुल्यः प्रियहीनितानाम् ।  
तेनैव देहेन वराङ्गनानां चन्द्रोऽपि तावत्प्रियविप्रियश्च ॥ २८ ॥
</details>

<details open><summary>विश्वास-प्रस्तुतिः</summary>

विनापि चन्द्रेण पुरे पितुस्ते यतः प्रभा चन्द्रगभस्तिगौरी ।  
गुणागुणांश्चन्द्रमसा न वेद्मि यतस्ततोऽहं प्रशशंसयिष्ये ॥ २९॥
</details>

<details><summary>मूलम्</summary>

विनापि चन्द्रेण पुरे पितुस्ते यतः प्रभा चन्द्रगभस्तिगौरी ।  
गुणागुणांश्चन्द्रमसा न वेद्मि यतस्ततोऽहं प्रशशंसयिष्ये ॥ २९॥
</details>

<details open><summary>विश्वास-प्रस्तुतिः</summary>

अवाप यो ब्राह्मणराज्यमीड्यो दुरापमन्यैः सुकृतैस्तपोभिः ।  
गायन्ति विप्राः पवमानसंज्ञं समागताः पर्वणि चाप्युदारम्॥ 2.95.३० ॥
</details>

<details><summary>मूलम्</summary>

अवाप यो ब्राह्मणराज्यमीड्यो दुरापमन्यैः सुकृतैस्तपोभिः ।  
गायन्ति विप्राः पवमानसंज्ञं समागताः पर्वणि चाप्युदारम्॥ 2.95.३० ॥
</details>

<details open><summary>विश्वास-प्रस्तुतिः</summary>

पिता बुधस्योत्तरवीर्यकर्मा पुरूरवा यस्य सुतो नृदेवः ।  
प्राणाग्निरीड्योऽग्निमजीजनद् यो नष्टं शमीगर्भभवं भवात्मा ॥ ३१॥
</details>

<details><summary>मूलम्</summary>

पिता बुधस्योत्तरवीर्यकर्मा पुरूरवा यस्य सुतो नृदेवः ।  
प्राणाग्निरीड्योऽग्निमजीजनद् यो नष्टं शमीगर्भभवं भवात्मा ॥ ३१॥
</details>

<details open><summary>विश्वास-प्रस्तुतिः</summary>

तथैव पश्चाच्चकमे महात्मा पुरोर्वशीमप्सरसां वरिष्ठाम्।  
पीतः पुरा योऽमृतसर्वदेहो मुनिप्रवीरैर्वरगात्रि घोरैः ॥ ३२ ॥
</details>

<details><summary>मूलम्</summary>

तथैव पश्चाच्चकमे महात्मा पुरोर्वशीमप्सरसां वरिष्ठाम्।  
पीतः पुरा योऽमृतसर्वदेहो मुनिप्रवीरैर्वरगात्रि घोरैः ॥ ३२ ॥
</details>

<details open><summary>विश्वास-प्रस्तुतिः</summary>

नृपः कुशाग्रैः पुनरेव यश्च धीमानतोऽग्निर्दिवि पूज्यते च ।  
आयुश्च वंशे नहुषश्च यस्य यो देवराजत्वमवाप वीरः ॥ ३३ ॥
</details>

<details><summary>मूलम्</summary>

नृपः कुशाग्रैः पुनरेव यश्च धीमानतोऽग्निर्दिवि पूज्यते च ।  
आयुश्च वंशे नहुषश्च यस्य यो देवराजत्वमवाप वीरः ॥ ३३ ॥
</details>

<details open><summary>विश्वास-प्रस्तुतिः</summary>

देवातिदेवो भगवान् प्रसूतो वंशे हरिर्यत्र जगत्प्रणेता ।  
भैमः प्रवीरः सुरकार्यहेतोर्यः सुभ्रुदक्षस्य वृतः सुताभिः ॥ ३४ ॥
</details>

<details><summary>मूलम्</summary>

देवातिदेवो भगवान् प्रसूतो वंशे हरिर्यत्र जगत्प्रणेता ।  
भैमः प्रवीरः सुरकार्यहेतोर्यः सुभ्रुदक्षस्य वृतः सुताभिः ॥ ३४ ॥
</details>

<details open><summary>विश्वास-प्रस्तुतिः</summary>

बभूव राजाथ वसुश्च यस्य वंशे महात्मा शशिवंशदीपः ।  
यश्चक्रवर्तित्वमवाप वीरः स्वैः कर्मभिः शक्रसमप्रभावः ॥ ३५ ॥
</details>

<details><summary>मूलम्</summary>

बभूव राजाथ वसुश्च यस्य वंशे महात्मा शशिवंशदीपः ।  
यश्चक्रवर्तित्वमवाप वीरः स्वैः कर्मभिः शक्रसमप्रभावः ॥ ३५ ॥
</details>

<details open><summary>विश्वास-प्रस्तुतिः</summary>

यदुश्च राजा शशिवंशमुख्यो योऽवाप मह्यामधिराजभावम्।  
भोजाः कुले यस्य नराधिपस्य वीराः प्रसूताः सुरराजतुल्याः ॥ ३६ ॥
</details>

<details><summary>मूलम्</summary>

यदुश्च राजा शशिवंशमुख्यो योऽवाप मह्यामधिराजभावम्।  
भोजाः कुले यस्य नराधिपस्य वीराः प्रसूताः सुरराजतुल्याः ॥ ३६ ॥
</details>

<details open><summary>विश्वास-प्रस्तुतिः</summary>

न कूटकृद् यस्य नृपोऽस्ति वंशे न नास्तिको नैष्कृतिकोऽपि वाथ ।  
अश्रद्दधानोऽप्यथवा कदर्यः शौर्येण वा वारिरुहाक्षि हीनः ॥ ३७ ॥
</details>

<details><summary>मूलम्</summary>

न कूटकृद् यस्य नृपोऽस्ति वंशे न नास्तिको नैष्कृतिकोऽपि वाथ ।  
अश्रद्दधानोऽप्यथवा कदर्यः शौर्येण वा वारिरुहाक्षि हीनः ॥ ३७ ॥
</details>

<details open><summary>विश्वास-प्रस्तुतिः</summary>

वंशे वधूस्त्वं कमलायताक्षि श्लाघ्या गुणानामतिपात्रभूता ।  
कुरु प्रणामं शिखराग्रदन्ति तस्य त्वमीशस्य सतां प्रियस्य ॥ ३८ ॥
</details>

<details><summary>मूलम्</summary>

वंशे वधूस्त्वं कमलायताक्षि श्लाघ्या गुणानामतिपात्रभूता ।  
कुरु प्रणामं शिखराग्रदन्ति तस्य त्वमीशस्य सतां प्रियस्य ॥ ३८ ॥
</details>

<details open><summary>विश्वास-प्रस्तुतिः</summary>

नारायणायात्मभवायनाय लोकायनाय त्रिदशायनाय ।  
खगेन्द्रकेतोः पुरुषोत्तमाय कुरु प्रणामं श्वशुराय देवि ॥ ३९ ॥
</details>

<details><summary>मूलम्</summary>

नारायणायात्मभवायनाय लोकायनाय त्रिदशायनाय ।  
खगेन्द्रकेतोः पुरुषोत्तमाय कुरु प्रणामं श्वशुराय देवि ॥ ३९ ॥
</details>
इति श्रीमहाभारते खिलभागे हरिवंशे विष्णुपर्वणि प्रद्युम्नभाषणे पञ्चनवतितमोऽध्यायः ॥ ९५ ॥