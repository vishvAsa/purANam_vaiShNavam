+++
title = "११९"

+++

<details open><summary>विश्वास-प्रस्तुतिः</summary>

वैशम्पायन उवाच  
अद्य द्वारवतीं प्राप्य स्थिता सा भवनान्तिके ।  
प्रवृत्तिहरणार्थाय चित्रलेखा व्यचिन्तयत् ॥ १ ॥
</details>

<details><summary>मूलम्</summary>

वैशम्पायन उवाच  
अद्य द्वारवतीं प्राप्य स्थिता सा भवनान्तिके ।  
प्रवृत्तिहरणार्थाय चित्रलेखा व्यचिन्तयत् ॥ १ ॥
</details>

<details open><summary>विश्वास-प्रस्तुतिः</summary>

अथ चिन्तयती सा तु बुद्धिबुद्ध्यर्थनिश्चयम्।  
अपश्यन्नारदं तत्र ध्यायन्तमुदके मुनिम् ॥ २ ॥
</details>

<details><summary>मूलम्</summary>

अथ चिन्तयती सा तु बुद्धिबुद्ध्यर्थनिश्चयम्।  
अपश्यन्नारदं तत्र ध्यायन्तमुदके मुनिम् ॥ २ ॥
</details>

<details open><summary>विश्वास-प्रस्तुतिः</summary>

तं दृष्ट्वा चित्रलेखा तु हर्षेणोत्फुल्ललोचना ।  
उपसृत्याभिवाद्याथ तत्रैवाधोमुखी स्थिता ॥ ३ ॥
</details>

<details><summary>मूलम्</summary>

तं दृष्ट्वा चित्रलेखा तु हर्षेणोत्फुल्ललोचना ।  
उपसृत्याभिवाद्याथ तत्रैवाधोमुखी स्थिता ॥ ३ ॥
</details>

<details open><summary>विश्वास-प्रस्तुतिः</summary>

नारदस्त्वाशिषं दत्त्वा चित्रलेखामथाब्रवीत् ।  
किमर्थमिह सम्प्राप्ता श्रोतुमिच्छामि तत्त्वतः ॥ ४ ॥
</details>

<details><summary>मूलम्</summary>

नारदस्त्वाशिषं दत्त्वा चित्रलेखामथाब्रवीत् ।  
किमर्थमिह सम्प्राप्ता श्रोतुमिच्छामि तत्त्वतः ॥ ४ ॥
</details>

<details open><summary>विश्वास-प्रस्तुतिः</summary>

देवर्षिमथ तं दिव्यं नारदं लोकपूजितम् ।  
कृताञ्जलपुटा भूत्वा चित्रलेखा त्वथाब्रवीत् ॥ ५ ॥
</details>

<details><summary>मूलम्</summary>

देवर्षिमथ तं दिव्यं नारदं लोकपूजितम् ।  
कृताञ्जलपुटा भूत्वा चित्रलेखा त्वथाब्रवीत् ॥ ५ ॥
</details>

<details open><summary>विश्वास-प्रस्तुतिः</summary>

भगवञ्छ्रूयतां वाक्यं दौत्येनाहमिहागता ।  
अनिरुद्धं मुने नेतुं यदर्थं च शृणुष्व मे ॥ ६ ॥
</details>

<details><summary>मूलम्</summary>

भगवञ्छ्रूयतां वाक्यं दौत्येनाहमिहागता ।  
अनिरुद्धं मुने नेतुं यदर्थं च शृणुष्व मे ॥ ६ ॥
</details>

<details open><summary>विश्वास-प्रस्तुतिः</summary>

नगरे शोणितपुरे बाणो नाम महासुरः ।  
तस्य कन्या वरारोहा नाम्नोषेति च विश्रुता ॥ ७ ॥
</details>

<details><summary>मूलम्</summary>

नगरे शोणितपुरे बाणो नाम महासुरः ।  
तस्य कन्या वरारोहा नाम्नोषेति च विश्रुता ॥ ७ ॥
</details>

<details open><summary>विश्वास-प्रस्तुतिः</summary>

भगवन् सानुरक्ता च प्राद्युम्निं पुरुषोत्तमम् ।  
देव्या वरविसर्गेण तस्या भर्ता विनिर्मितः ॥ ८ ॥
</details>

<details><summary>मूलम्</summary>

भगवन् सानुरक्ता च प्राद्युम्निं पुरुषोत्तमम् ।  
देव्या वरविसर्गेण तस्या भर्ता विनिर्मितः ॥ ८ ॥
</details>

<details open><summary>विश्वास-प्रस्तुतिः</summary>

तं च नेतुं समायाता तत्र सिद्धिं विधत्स मे ।  
मया नीतेऽनिरुद्धे तु नगरं शोणिताह्वयम् ॥ ९ ॥
</details>

<details><summary>मूलम्</summary>

तं च नेतुं समायाता तत्र सिद्धिं विधत्स मे ।  
मया नीतेऽनिरुद्धे तु नगरं शोणिताह्वयम् ॥ ९ ॥
</details>

<details open><summary>विश्वास-प्रस्तुतिः</summary>

प्रवृत्तिः पुण्डरीकाक्षे त्वयाऽऽख्येया महामुने ।  
अवश्यं भविता चैव कृष्णेन सह विग्रहः ।  
बाणस्य सुमहान् सङ्ख्ये दिव्यो हि स महासुरः ॥ 2.119.१० ॥
</details>

<details><summary>मूलम्</summary>

प्रवृत्तिः पुण्डरीकाक्षे त्वयाऽऽख्येया महामुने ।  
अवश्यं भविता चैव कृष्णेन सह विग्रहः ।  
बाणस्य सुमहान् सङ्ख्ये दिव्यो हि स महासुरः ॥ 2.119.१० ॥
</details>

<details open><summary>विश्वास-प्रस्तुतिः</summary>

न च शक्तोऽनिरुद्धस्तं युद्धे जेतुं महासुरम् ।  
सहस्रबाहुमायान्तं जयेत् कृष्णो महाभुजः ॥ ११ ॥
</details>

<details><summary>मूलम्</summary>

न च शक्तोऽनिरुद्धस्तं युद्धे जेतुं महासुरम् ।  
सहस्रबाहुमायान्तं जयेत् कृष्णो महाभुजः ॥ ११ ॥
</details>

<details open><summary>विश्वास-प्रस्तुतिः</summary>

भगवन् सन्निकर्षं ते यदर्थमहमागता ।  
कथं हि पुण्डरीकाक्षो ज्ञापितस्तदिदं भवेत् ॥ १२ ॥
</details>

<details><summary>मूलम्</summary>

भगवन् सन्निकर्षं ते यदर्थमहमागता ।  
कथं हि पुण्डरीकाक्षो ज्ञापितस्तदिदं भवेत् ॥ १२ ॥
</details>

<details open><summary>विश्वास-प्रस्तुतिः</summary>

त्वत्प्रसादाच्च भगवन्न मे कृष्णाद्भयं भवेत्।  
स हि तत्त्वार्थदृष्टिस्तु अनिरुद्धः कथं ह्रियेत् ॥ १३ ॥
</details>

<details><summary>मूलम्</summary>

त्वत्प्रसादाच्च भगवन्न मे कृष्णाद्भयं भवेत्।  
स हि तत्त्वार्थदृष्टिस्तु अनिरुद्धः कथं ह्रियेत् ॥ १३ ॥
</details>

<details open><summary>विश्वास-प्रस्तुतिः</summary>

क्रुद्धो हि स महाबाहुस्त्रैलोक्यमपि निर्दहेत्।  
पौत्रशोकाभिसन्तप्तः शापेन स दहेत माम् ॥ १४ ॥
</details>

<details><summary>मूलम्</summary>

क्रुद्धो हि स महाबाहुस्त्रैलोक्यमपि निर्दहेत्।  
पौत्रशोकाभिसन्तप्तः शापेन स दहेत माम् ॥ १४ ॥
</details>

<details open><summary>विश्वास-प्रस्तुतिः</summary>

तत्रोपायं च भगवंश्चिन्तितुं वै त्वमर्हसि ।  
यथा ह्युषा लभेत् कान्तं मम चैवाभयं भवेत् ॥ १५ ॥
</details>

<details><summary>मूलम्</summary>

तत्रोपायं च भगवंश्चिन्तितुं वै त्वमर्हसि ।  
यथा ह्युषा लभेत् कान्तं मम चैवाभयं भवेत् ॥ १५ ॥
</details>

<details open><summary>विश्वास-प्रस्तुतिः</summary>

इत्येवमुक्तो भगवांश्चित्रलेखां स नारदः ।  
उवाच स शुभं वाक्यं मा भैस्त्वमभयं शृणु ॥ १६ ॥
</details>

<details><summary>मूलम्</summary>

इत्येवमुक्तो भगवांश्चित्रलेखां स नारदः ।  
उवाच स शुभं वाक्यं मा भैस्त्वमभयं शृणु ॥ १६ ॥
</details>

<details open><summary>विश्वास-प्रस्तुतिः</summary>

त्वया नीतेऽनिरुद्धे तु कन्यावेश्मप्रवेशिते ।  
यदि युद्धं भवेत्तत्र स्मर्तव्योऽहं शुचिस्मिते ॥ १७ ॥
</details>

<details><summary>मूलम्</summary>

त्वया नीतेऽनिरुद्धे तु कन्यावेश्मप्रवेशिते ।  
यदि युद्धं भवेत्तत्र स्मर्तव्योऽहं शुचिस्मिते ॥ १७ ॥
</details>

<details open><summary>विश्वास-प्रस्तुतिः</summary>

ममैष परमः कामो युद्धं द्रष्टुं मनोरमे ।  
तद् दृष्ट्वा च महाप्रीतिः प्रवृत्तिश्च दृढा भवेत्॥ १८ ॥
</details>

<details><summary>मूलम्</summary>

ममैष परमः कामो युद्धं द्रष्टुं मनोरमे ।  
तद् दृष्ट्वा च महाप्रीतिः प्रवृत्तिश्च दृढा भवेत्॥ १८ ॥
</details>

<details open><summary>विश्वास-प्रस्तुतिः</summary>

गृह्यतां तामसी विद्या सर्वलोकप्रमोहिनी ।  
कृतकृत्यस्तु ते देवि एष विद्यां ददाम्यहम् ॥ १९ ॥
</details>

<details><summary>मूलम्</summary>

गृह्यतां तामसी विद्या सर्वलोकप्रमोहिनी ।  
कृतकृत्यस्तु ते देवि एष विद्यां ददाम्यहम् ॥ १९ ॥
</details>

<details open><summary>विश्वास-प्रस्तुतिः</summary>

एवमुक्ते तु वचने नारदेन महर्षिणा ।  
तथेति वचनं प्राह चित्रलेखा मनोजवा ॥ 2.119.२० ॥
</details>

<details><summary>मूलम्</summary>

एवमुक्ते तु वचने नारदेन महर्षिणा ।  
तथेति वचनं प्राह चित्रलेखा मनोजवा ॥ 2.119.२० ॥
</details>

<details open><summary>विश्वास-प्रस्तुतिः</summary>

अभिवाद्य महामानमृषीणां नारदं वरम् ।  
सा जगामानिरुद्धस्य गृहं चैवान्तरिक्षगा ॥ २१ ॥
</details>

<details><summary>मूलम्</summary>

अभिवाद्य महामानमृषीणां नारदं वरम् ।  
सा जगामानिरुद्धस्य गृहं चैवान्तरिक्षगा ॥ २१ ॥
</details>

<details open><summary>विश्वास-प्रस्तुतिः</summary>

ततो द्वारवतीमध्ये कामस्य भवनं शुभम् ।  
तत्समीपेऽनिरुद्धस्य भवनं सा विवेश ह ॥ २२ ॥
</details>

<details><summary>मूलम्</summary>

ततो द्वारवतीमध्ये कामस्य भवनं शुभम् ।  
तत्समीपेऽनिरुद्धस्य भवनं सा विवेश ह ॥ २२ ॥
</details>

<details open><summary>विश्वास-प्रस्तुतिः</summary>

सौवर्णवेदिकास्तम्भं रुक्मवैडूर्यतोरणम् ।  
माल्यदामावसक्तं च पूर्णकुम्भोपशोभितम् ॥ २३ ॥
</details>

<details><summary>मूलम्</summary>

सौवर्णवेदिकास्तम्भं रुक्मवैडूर्यतोरणम् ।  
माल्यदामावसक्तं च पूर्णकुम्भोपशोभितम् ॥ २३ ॥
</details>

<details open><summary>विश्वास-प्रस्तुतिः</summary>

बर्हिकण्ठनिभग्रीवं प्रासादैरेकसञ्चयैः ।  
मणिप्रवालविस्तीर्णं देवगन्धर्वनादितम् ॥ २४ ॥
</details>

<details><summary>मूलम्</summary>

बर्हिकण्ठनिभग्रीवं प्रासादैरेकसञ्चयैः ।  
मणिप्रवालविस्तीर्णं देवगन्धर्वनादितम् ॥ २४ ॥
</details>

<details open><summary>विश्वास-प्रस्तुतिः</summary>

ददर्श भवनं यत्र प्राद्युम्निरवसत् सुखम् ।  
ततः प्रविश्य सहसा भवनं तस्य तन्महत् ॥ २५ ॥
</details>

<details><summary>मूलम्</summary>

ददर्श भवनं यत्र प्राद्युम्निरवसत् सुखम् ।  
ततः प्रविश्य सहसा भवनं तस्य तन्महत् ॥ २५ ॥
</details>

<details open><summary>विश्वास-प्रस्तुतिः</summary>

तत्रानिरुद्धं सापश्यच्चित्रलेखा वराप्सराः ।  
मध्ये परमनारीणां तारापतिमिवोदितम् ॥ २६ ॥
</details>

<details><summary>मूलम्</summary>

तत्रानिरुद्धं सापश्यच्चित्रलेखा वराप्सराः ।  
मध्ये परमनारीणां तारापतिमिवोदितम् ॥ २६ ॥
</details>

<details open><summary>विश्वास-प्रस्तुतिः</summary>

क्रीडाविहारे नारीभिः सेव्यमानमितस्ततः ।  
पिबन्तं मधु माध्वीकं श्रिया परमया युतम् ॥ २७ ॥
</details>

<details><summary>मूलम्</summary>

क्रीडाविहारे नारीभिः सेव्यमानमितस्ततः ।  
पिबन्तं मधु माध्वीकं श्रिया परमया युतम् ॥ २७ ॥
</details>

<details open><summary>विश्वास-प्रस्तुतिः</summary>

वरासनगतं तत्र यथा चैडविलं तथा ।  
वाद्यते समतालं च गीयते मधुरं तथा ॥ २८ ॥
</details>

<details><summary>मूलम्</summary>

वरासनगतं तत्र यथा चैडविलं तथा ।  
वाद्यते समतालं च गीयते मधुरं तथा ॥ २८ ॥
</details>

<details open><summary>विश्वास-प्रस्तुतिः</summary>

न च तस्य मनस्तत्र तमेवार्थमचिन्तयत् ।  
स्त्रियः सर्वगुणोपेता नृत्यन्ते तत्र तत्र वै ॥ २९ ॥
</details>

<details><summary>मूलम्</summary>

न च तस्य मनस्तत्र तमेवार्थमचिन्तयत् ।  
स्त्रियः सर्वगुणोपेता नृत्यन्ते तत्र तत्र वै ॥ २९ ॥
</details>

<details open><summary>विश्वास-प्रस्तुतिः</summary>

न चास्य मनसस्तुष्टिं चित्रलेखा प्रपश्यति ।  
न चाभिरमते भोगैर्न चापि मधु सेवते ॥ 2.119.३० ॥
</details>

<details><summary>मूलम्</summary>

न चास्य मनसस्तुष्टिं चित्रलेखा प्रपश्यति ।  
न चाभिरमते भोगैर्न चापि मधु सेवते ॥ 2.119.३० ॥
</details>

<details open><summary>विश्वास-प्रस्तुतिः</summary>

व्यक्तमस्य हि तत्स्वप्नो हृदये परिवर्तते ।  
इति तत्रैव बुद्ध्या च निश्चिता गतसाध्वसा ॥ ३१ ॥
</details>

<details><summary>मूलम्</summary>

व्यक्तमस्य हि तत्स्वप्नो हृदये परिवर्तते ।  
इति तत्रैव बुद्ध्या च निश्चिता गतसाध्वसा ॥ ३१ ॥
</details>

<details open><summary>विश्वास-प्रस्तुतिः</summary>

सा दृष्ट्वा परमस्त्रीणां मध्ये शक्रध्वजोपमम् ।  
चिन्तयाविष्टहृदया चित्रलेखा मनस्विनी ॥ ३२ ॥
</details>

<details><summary>मूलम्</summary>

सा दृष्ट्वा परमस्त्रीणां मध्ये शक्रध्वजोपमम् ।  
चिन्तयाविष्टहृदया चित्रलेखा मनस्विनी ॥ ३२ ॥
</details>

<details open><summary>विश्वास-प्रस्तुतिः</summary>

कथं कार्यमिदं कार्यं कथं स्वस्ति भवेदिति ।  
सान्तर्हिता चिन्तयित्वा चित्रलेखा यशस्विनी ॥ ३३ ॥
</details>

<details><summary>मूलम्</summary>

कथं कार्यमिदं कार्यं कथं स्वस्ति भवेदिति ।  
सान्तर्हिता चिन्तयित्वा चित्रलेखा यशस्विनी ॥ ३३ ॥
</details>

<details open><summary>विश्वास-प्रस्तुतिः</summary>

तामस्या च्छादयामास विद्यया शुभलोचना ।  
ततोऽन्तरिक्षादेवाशु प्रासादोपर्यधिष्ठिता ॥ ३४ ॥
</details>

<details><summary>मूलम्</summary>

तामस्या च्छादयामास विद्यया शुभलोचना ।  
ततोऽन्तरिक्षादेवाशु प्रासादोपर्यधिष्ठिता ॥ ३४ ॥
</details>

<details open><summary>विश्वास-प्रस्तुतिः</summary>

प्राद्युम्निं वचनं प्राह श्लक्ष्णं मधुरया गिरा ।  
चक्षुर्दत्त्वा तु सा तस्मै कृत्वा चात्मनिदर्शनम्॥३५॥
</details>

<details><summary>मूलम्</summary>

प्राद्युम्निं वचनं प्राह श्लक्ष्णं मधुरया गिरा ।  
चक्षुर्दत्त्वा तु सा तस्मै कृत्वा चात्मनिदर्शनम्॥३५॥
</details>

<details open><summary>विश्वास-प्रस्तुतिः</summary>

विविक्ते सा च वै देशे तं वाक्यमिदमब्रवीत् ।  
अपि ते कुशलं वीर सर्वत्र यदुनन्दन ॥ ३६ ॥
</details>

<details><summary>मूलम्</summary>

विविक्ते सा च वै देशे तं वाक्यमिदमब्रवीत् ।  
अपि ते कुशलं वीर सर्वत्र यदुनन्दन ॥ ३६ ॥
</details>

<details open><summary>विश्वास-प्रस्तुतिः</summary>

अहस्तावत्प्रदोषो वा कच्चिद्गच्छति ते सुखम् ।  
शृणुष्व त्वं महाबाहो विज्ञप्तिं मे रतीसुत ॥ ३७ ॥
</details>

<details><summary>मूलम्</summary>

अहस्तावत्प्रदोषो वा कच्चिद्गच्छति ते सुखम् ।  
शृणुष्व त्वं महाबाहो विज्ञप्तिं मे रतीसुत ॥ ३७ ॥
</details>

<details open><summary>विश्वास-प्रस्तुतिः</summary>

उषाया मम सख्यास्तु वाक्यं वक्ष्यामि तत्त्वतः ।  
स्वप्ने तु या त्वया दृष्टा स्त्रीभावं चापि भाविता ॥ ३८ ॥
</details>

<details><summary>मूलम्</summary>

उषाया मम सख्यास्तु वाक्यं वक्ष्यामि तत्त्वतः ।  
स्वप्ने तु या त्वया दृष्टा स्त्रीभावं चापि भाविता ॥ ३८ ॥
</details>

<details open><summary>विश्वास-प्रस्तुतिः</summary>

बिभर्ति हृदये या त्वामुषया प्रेषिता त्वहम् ।  
रुदन्ती जृम्भती चैव निःश्वसन्ती मुहुर्मुहुः ॥ ३९ ॥
</details>

<details><summary>मूलम्</summary>

बिभर्ति हृदये या त्वामुषया प्रेषिता त्वहम् ।  
रुदन्ती जृम्भती चैव निःश्वसन्ती मुहुर्मुहुः ॥ ३९ ॥
</details>

<details open><summary>विश्वास-प्रस्तुतिः</summary>

त्वद्दर्शनपरा सौम्य कामिनी परितप्यते ।  
यदि त्वं यास्यसे वीर धारयिष्यति जीवितम् ॥ 2.119.४० ॥
</details>

<details><summary>मूलम्</summary>

त्वद्दर्शनपरा सौम्य कामिनी परितप्यते ।  
यदि त्वं यास्यसे वीर धारयिष्यति जीवितम् ॥ 2.119.४० ॥
</details>

<details open><summary>विश्वास-प्रस्तुतिः</summary>

अदर्शनेन मरणं तस्या नास्त्यत्र संशयः ।  
यदि नारीसहस्रं ते हृदिस्थं यदुनन्दन ॥ ४१ ॥
</details>

<details><summary>मूलम्</summary>

अदर्शनेन मरणं तस्या नास्त्यत्र संशयः ।  
यदि नारीसहस्रं ते हृदिस्थं यदुनन्दन ॥ ४१ ॥
</details>

<details open><summary>विश्वास-प्रस्तुतिः</summary>

स्त्रियाः कामयमानायाः कर्तव्या हस्तधारणा ।  
त्वं च तस्या वरोत्सर्गं दत्तो देव्या मनोरथः ॥ ४२ ॥
</details>

<details><summary>मूलम्</summary>

स्त्रियाः कामयमानायाः कर्तव्या हस्तधारणा ।  
त्वं च तस्या वरोत्सर्गं दत्तो देव्या मनोरथः ॥ ४२ ॥
</details>

<details open><summary>विश्वास-प्रस्तुतिः</summary>

चित्रपट्टं मया दत्तं त्वच्चिह्नं दृश्य जीवति ।  
सानुक्रोशो यदुश्रेष्ठ भव तस्या मनोरथे ॥ ४३ ॥
</details>

<details><summary>मूलम्</summary>

चित्रपट्टं मया दत्तं त्वच्चिह्नं दृश्य जीवति ।  
सानुक्रोशो यदुश्रेष्ठ भव तस्या मनोरथे ॥ ४३ ॥
</details>

<details open><summary>विश्वास-प्रस्तुतिः</summary>

उषा ते पतते मूर्ध्ना वयं च यदुनन्दन ।  
श्रूयतां चोद्भवस्तस्याः कुलशीलं च यादृशम् ॥ ४४ ॥
</details>

<details><summary>मूलम्</summary>

उषा ते पतते मूर्ध्ना वयं च यदुनन्दन ।  
श्रूयतां चोद्भवस्तस्याः कुलशीलं च यादृशम् ॥ ४४ ॥
</details>

<details open><summary>विश्वास-प्रस्तुतिः</summary>

संस्थानं प्रकृतिं चास्याः पितरं च ब्रवीमि ते ।  
वैरोचनिसुतो वीरो बाणो नाम महासुरः ॥ ४५ ॥
</details>

<details><summary>मूलम्</summary>

संस्थानं प्रकृतिं चास्याः पितरं च ब्रवीमि ते ।  
वैरोचनिसुतो वीरो बाणो नाम महासुरः ॥ ४५ ॥
</details>

<details open><summary>विश्वास-प्रस्तुतिः</summary>

स राजा शोणितपुरे तस्य त्वामिच्छते सुता ।  
त्वद्भावगतचित्ता सा त्वन्मयं चापि जीवितम् ॥ ४६ ॥
</details>

<details><summary>मूलम्</summary>

स राजा शोणितपुरे तस्य त्वामिच्छते सुता ।  
त्वद्भावगतचित्ता सा त्वन्मयं चापि जीवितम् ॥ ४६ ॥
</details>

<details open><summary>विश्वास-प्रस्तुतिः</summary>

मनोरथकृतो भर्ता देव्या दत्तो न संशयः ।  
त्वत्सङ्गमात् सा सुश्रोणी प्राणान् धारयते शुभा॥४७॥
</details>

<details><summary>मूलम्</summary>

मनोरथकृतो भर्ता देव्या दत्तो न संशयः ।  
त्वत्सङ्गमात् सा सुश्रोणी प्राणान् धारयते शुभा॥४७॥
</details>

<details open><summary>विश्वास-प्रस्तुतिः</summary>

चित्रलेखावचः श्रुत्वा सोऽनिरुद्धोऽब्रवीदिदम् ।  
दृष्टा स्वप्ने मया सा हि तन्मत्तः शृणु शोभन ॥ ४८ ॥
</details>

<details><summary>मूलम्</summary>

चित्रलेखावचः श्रुत्वा सोऽनिरुद्धोऽब्रवीदिदम् ।  
दृष्टा स्वप्ने मया सा हि तन्मत्तः शृणु शोभन ॥ ४८ ॥
</details>

<details open><summary>विश्वास-प्रस्तुतिः</summary>

रूपं कान्तिं मतिं चैव संयोगं रुदितं तथा ।  
एवं सर्वमहोरात्रं मुह्यामि परिचिन्तयन् ॥ ४९ ॥
</details>

<details><summary>मूलम्</summary>

रूपं कान्तिं मतिं चैव संयोगं रुदितं तथा ।  
एवं सर्वमहोरात्रं मुह्यामि परिचिन्तयन् ॥ ४९ ॥
</details>

<details open><summary>विश्वास-प्रस्तुतिः</summary>

यद्यहं समनुग्राह्यो यदि सख्यं त्वमिच्छसि ।  
नयस्व चित्रलेखे मां द्रष्टुमिच्छाम्यहं प्रियाम् ॥ 2.119.५० ॥
</details>

<details><summary>मूलम्</summary>

यद्यहं समनुग्राह्यो यदि सख्यं त्वमिच्छसि ।  
नयस्व चित्रलेखे मां द्रष्टुमिच्छाम्यहं प्रियाम् ॥ 2.119.५० ॥
</details>

<details open><summary>विश्वास-प्रस्तुतिः</summary>

कामसन्तापसन्तप्तः प्रियासङ्गमकामतः ।  
एषोऽञ्जलिर्मया बद्धः सत्यं स्वप्न कुरुष्व मे ॥ ५१ ॥
</details>

<details><summary>मूलम्</summary>

कामसन्तापसन्तप्तः प्रियासङ्गमकामतः ।  
एषोऽञ्जलिर्मया बद्धः सत्यं स्वप्न कुरुष्व मे ॥ ५१ ॥
</details>

<details open><summary>विश्वास-प्रस्तुतिः</summary>

तस्य तद् वचनं श्रुत्वा चित्रलेखा वराप्सराः ।  
सफलोऽद्य मम क्लेशःसख्या मे यत्प्रयाचितम्॥५२॥
</details>

<details><summary>मूलम्</summary>

तस्य तद् वचनं श्रुत्वा चित्रलेखा वराप्सराः ।  
सफलोऽद्य मम क्लेशःसख्या मे यत्प्रयाचितम्॥५२॥
</details>

<details open><summary>विश्वास-प्रस्तुतिः</summary>

वैशम्पायन उवाच  
ईप्सितं तस्य विज्ञाय अनिरुद्धस्य भामिनी ।  
चित्रलेखा ततस्तुष्टा तथेति च तमब्रवीत् ॥ ५३ ॥
</details>

<details><summary>मूलम्</summary>

वैशम्पायन उवाच  
ईप्सितं तस्य विज्ञाय अनिरुद्धस्य भामिनी ।  
चित्रलेखा ततस्तुष्टा तथेति च तमब्रवीत् ॥ ५३ ॥
</details>

<details open><summary>विश्वास-प्रस्तुतिः</summary>

हर्म्ये स्त्रीगणमध्यस्थं कृत्वा चान्तर्हितं तदा ।  
उत्पपात गृहीत्वा सा प्राद्युम्निं युद्धदुर्मदम् ॥ ५४ ॥
</details>

<details><summary>मूलम्</summary>

हर्म्ये स्त्रीगणमध्यस्थं कृत्वा चान्तर्हितं तदा ।  
उत्पपात गृहीत्वा सा प्राद्युम्निं युद्धदुर्मदम् ॥ ५४ ॥
</details>

<details open><summary>विश्वास-प्रस्तुतिः</summary>

सा तमध्वानमागम्य सिद्धचारणसेवितम् ।  
सहसा शोणितपुरं प्रविवेश मनोजवा ॥ ५५ ॥
</details>

<details><summary>मूलम्</summary>

सा तमध्वानमागम्य सिद्धचारणसेवितम् ।  
सहसा शोणितपुरं प्रविवेश मनोजवा ॥ ५५ ॥
</details>

<details open><summary>विश्वास-प्रस्तुतिः</summary>

अदर्शनं तमानीय मायया कामरूपिणी ।  
अनिरुद्धं महाभागा यत्रोषा तत्र गच्छति ॥ ५६ ॥
</details>

<details><summary>मूलम्</summary>

अदर्शनं तमानीय मायया कामरूपिणी ।  
अनिरुद्धं महाभागा यत्रोषा तत्र गच्छति ॥ ५६ ॥
</details>

<details open><summary>विश्वास-प्रस्तुतिः</summary>

उषाया दर्शयच्चैनं चित्राभरणभूषितम् ।  
चित्राम्बरधरं वीरं रहस्यमररूपिणम् ॥ ५७ ॥
</details>

<details><summary>मूलम्</summary>

उषाया दर्शयच्चैनं चित्राभरणभूषितम् ।  
चित्राम्बरधरं वीरं रहस्यमररूपिणम् ॥ ५७ ॥
</details>

<details open><summary>विश्वास-प्रस्तुतिः</summary>

तत्रोषा विस्मिता दृष्ट्वा हर्म्यस्था सखिसन्निधौ।  
प्रवेशयामास च तं तदा सा स्वगृहं ततः ॥ ५८ ॥
</details>

<details><summary>मूलम्</summary>

तत्रोषा विस्मिता दृष्ट्वा हर्म्यस्था सखिसन्निधौ।  
प्रवेशयामास च तं तदा सा स्वगृहं ततः ॥ ५८ ॥
</details>

<details open><summary>विश्वास-प्रस्तुतिः</summary>

प्रहर्षोत्फुल्लनयना प्रियं दृष्ट्वार्थकोविदा ।  
सा हर्म्यस्था तमर्घ्येण यादवं समपूजयत् ॥ ५९ ॥
</details>

<details><summary>मूलम्</summary>

प्रहर्षोत्फुल्लनयना प्रियं दृष्ट्वार्थकोविदा ।  
सा हर्म्यस्था तमर्घ्येण यादवं समपूजयत् ॥ ५९ ॥
</details>

<details open><summary>विश्वास-प्रस्तुतिः</summary>

चित्रलेखां परिष्वज्य प्रियाख्यानैरतोषयत् ।  
त्वरिता कामिनी प्राह चित्रलेखां भयातुरा ॥ 2.119.६० ॥
</details>

<details><summary>मूलम्</summary>

चित्रलेखां परिष्वज्य प्रियाख्यानैरतोषयत् ।  
त्वरिता कामिनी प्राह चित्रलेखां भयातुरा ॥ 2.119.६० ॥
</details>

<details open><summary>विश्वास-प्रस्तुतिः</summary>

सखीदं वै कथं कार्यं गुह्यकार्यविशारदे ।  
गुह्ये कृते भवेत् स्वस्ति प्रकाशे जीवितक्षयः ॥ ६१ ॥
</details>

<details><summary>मूलम्</summary>

सखीदं वै कथं कार्यं गुह्यकार्यविशारदे ।  
गुह्ये कृते भवेत् स्वस्ति प्रकाशे जीवितक्षयः ॥ ६१ ॥
</details>

<details open><summary>विश्वास-प्रस्तुतिः</summary>

चित्रलेखाब्रवीद्वाक्यं शृणु त्वं निश्चयं सखि ।  
कृतं पुरुषकारेण दैवं नाशयते क्षणात् ॥ ६२ ॥
</details>

<details><summary>मूलम्</summary>

चित्रलेखाब्रवीद्वाक्यं शृणु त्वं निश्चयं सखि ।  
कृतं पुरुषकारेण दैवं नाशयते क्षणात् ॥ ६२ ॥
</details>

<details open><summary>विश्वास-प्रस्तुतिः</summary>

यदि देव्याः प्रसादस्ते ह्यनुकूलो भविष्यति ।  
अद्य मायाकृतं गुह्यं न कश्चिज्ज्ञास्यते नरः ॥ ६३ ॥
</details>

<details><summary>मूलम्</summary>

यदि देव्याः प्रसादस्ते ह्यनुकूलो भविष्यति ।  
अद्य मायाकृतं गुह्यं न कश्चिज्ज्ञास्यते नरः ॥ ६३ ॥
</details>

<details open><summary>विश्वास-प्रस्तुतिः</summary>

सख्या वै एवमुक्ता सा पर्यवस्थितचेतना ।  
एवमेतदिति प्राह सानिरुद्धमिदं वचः ॥ ६४ ॥
</details>

<details><summary>मूलम्</summary>

सख्या वै एवमुक्ता सा पर्यवस्थितचेतना ।  
एवमेतदिति प्राह सानिरुद्धमिदं वचः ॥ ६४ ॥
</details>

<details open><summary>विश्वास-प्रस्तुतिः</summary>

दिष्ट्या स्वप्नतगतश्चौरो दृश्यते सुभगः पतिः ।  
यत्कृते तु वयं खिन्ना दुर्लभप्रियकाङ्क्षया ॥ ६५ ॥
</details>

<details><summary>मूलम्</summary>

दिष्ट्या स्वप्नतगतश्चौरो दृश्यते सुभगः पतिः ।  
यत्कृते तु वयं खिन्ना दुर्लभप्रियकाङ्क्षया ॥ ६५ ॥
</details>

<details open><summary>विश्वास-प्रस्तुतिः</summary>

कच्चित् तव महाबाहो कुशलं सर्वतोगतम् ।  
हृदयं हि मृदु स्त्रीणां तेन पृच्छाम्यहं तव ॥ ६६ ॥
</details>

<details><summary>मूलम्</summary>

कच्चित् तव महाबाहो कुशलं सर्वतोगतम् ।  
हृदयं हि मृदु स्त्रीणां तेन पृच्छाम्यहं तव ॥ ६६ ॥
</details>

<details open><summary>विश्वास-प्रस्तुतिः</summary>

तस्यास्तद्वचनं श्रुत्वा उषायाः श्लक्ष्णमर्थवत्।  
सोऽप्याह यदुशार्दूलः शुभाक्षरतरं वचः ॥ ६७ ॥
</details>

<details><summary>मूलम्</summary>

तस्यास्तद्वचनं श्रुत्वा उषायाः श्लक्ष्णमर्थवत्।  
सोऽप्याह यदुशार्दूलः शुभाक्षरतरं वचः ॥ ६७ ॥
</details>

<details open><summary>विश्वास-प्रस्तुतिः</summary>

हर्षविप्लुतनेत्रायाः पाणिनाश्रु प्रमृज्य च ।  
प्रहस्य सस्मितं प्राह हृदयग्राहकं वचः ॥ ६८ ॥
</details>

<details><summary>मूलम्</summary>

हर्षविप्लुतनेत्रायाः पाणिनाश्रु प्रमृज्य च ।  
प्रहस्य सस्मितं प्राह हृदयग्राहकं वचः ॥ ६८ ॥
</details>

<details open><summary>विश्वास-प्रस्तुतिः</summary>

कुशलं मे वरारोहे सर्वत्र मितभाषिणि ।  
त्वत्प्रसादेन मे देवि प्रियमावेदयामि ते ॥ ६९ ॥
</details>

<details><summary>मूलम्</summary>

कुशलं मे वरारोहे सर्वत्र मितभाषिणि ।  
त्वत्प्रसादेन मे देवि प्रियमावेदयामि ते ॥ ६९ ॥
</details>

<details open><summary>विश्वास-प्रस्तुतिः</summary>

अदृष्टपूर्वश्च मया देशोऽयं शुभदर्शने ।  
निशि स्वप्ने यथा दृष्टः सकृत्कन्यापुरे तथा ॥ 2.119.७० ॥
</details>

<details><summary>मूलम्</summary>

अदृष्टपूर्वश्च मया देशोऽयं शुभदर्शने ।  
निशि स्वप्ने यथा दृष्टः सकृत्कन्यापुरे तथा ॥ 2.119.७० ॥
</details>

<details open><summary>विश्वास-प्रस्तुतिः</summary>

एवमेवमहं भीरु त्वत्प्रसादादिहागतः।  
न च तद्रुद्रपत्न्या वै मिथ्या वाक्यं भविष्यति ॥ ७१ ॥
</details>

<details><summary>मूलम्</summary>

एवमेवमहं भीरु त्वत्प्रसादादिहागतः।  
न च तद्रुद्रपत्न्या वै मिथ्या वाक्यं भविष्यति ॥ ७१ ॥
</details>

<details open><summary>विश्वास-प्रस्तुतिः</summary>

देव्यास्ते प्रीतिमाज्ञाय त्वत्प्रियार्थं च भामिनि ।  
अनुप्राप्तोऽस्मि चाद्यैव प्रसीद शरणं गतः ॥ ७२ ॥
</details>

<details><summary>मूलम्</summary>

देव्यास्ते प्रीतिमाज्ञाय त्वत्प्रियार्थं च भामिनि ।  
अनुप्राप्तोऽस्मि चाद्यैव प्रसीद शरणं गतः ॥ ७२ ॥
</details>

<details open><summary>विश्वास-प्रस्तुतिः</summary>

इत्युक्ता त्वरमाणा सा गुह्यदेशे स्वलङ्कृता ।  
कान्तेन सह संयुक्ता स्थिता वै भीतभीतवत्॥ ७३ ।  
ततश्चोद्वाहधर्मेण गान्धर्वेण समीयतुः ।  
अन्योन्यं रमतुस्तौ तु चक्रवाकौ यथा दिवा ॥ ७४ ॥
</details>

<details><summary>मूलम्</summary>

इत्युक्ता त्वरमाणा सा गुह्यदेशे स्वलङ्कृता ।  
कान्तेन सह संयुक्ता स्थिता वै भीतभीतवत्॥ ७३ ।  
ततश्चोद्वाहधर्मेण गान्धर्वेण समीयतुः ।  
अन्योन्यं रमतुस्तौ तु चक्रवाकौ यथा दिवा ॥ ७४ ॥
</details>

<details open><summary>विश्वास-प्रस्तुतिः</summary>

पतिना सानिरुद्धेन मुमुदे तु वराङ्गना ।  
कान्तेन सह संयुक्ता दिव्यवस्त्रानुलेपना ॥ ७५ ॥
</details>

<details><summary>मूलम्</summary>

पतिना सानिरुद्धेन मुमुदे तु वराङ्गना ।  
कान्तेन सह संयुक्ता दिव्यवस्त्रानुलेपना ॥ ७५ ॥
</details>

<details open><summary>विश्वास-प्रस्तुतिः</summary>

रममाणानिरुद्धेन अविज्ञाता सुता तदा ।  
तस्मिन्नेव क्षणे प्राप्ते यदूनामृषभो हि सः ॥ ७६ ॥
</details>

<details><summary>मूलम्</summary>

रममाणानिरुद्धेन अविज्ञाता सुता तदा ।  
तस्मिन्नेव क्षणे प्राप्ते यदूनामृषभो हि सः ॥ ७६ ॥
</details>

<details open><summary>विश्वास-प्रस्तुतिः</summary>

दिव्यमाल्याम्बरधरो दिव्यस्रगनुलेपनः ।  
उषया सह संयुक्तो विज्ञातो बाणरक्षिभिः ॥ ७७ ॥
</details>

<details><summary>मूलम्</summary>

दिव्यमाल्याम्बरधरो दिव्यस्रगनुलेपनः ।  
उषया सह संयुक्तो विज्ञातो बाणरक्षिभिः ॥ ७७ ॥
</details>

<details open><summary>विश्वास-प्रस्तुतिः</summary>

ततस्तैश्चारपुरुषैर्बाणस्यावेदितं द्रुतम् ।  
यथा दृष्टमशेषेण कन्यायास्तदतिक्रमम् ॥ ७८ ॥
</details>

<details><summary>मूलम्</summary>

ततस्तैश्चारपुरुषैर्बाणस्यावेदितं द्रुतम् ।  
यथा दृष्टमशेषेण कन्यायास्तदतिक्रमम् ॥ ७८ ॥
</details>

<details open><summary>विश्वास-प्रस्तुतिः</summary>

ततः किङ्करसैन्यं तु व्यादिष्टं भीमकर्मणा ।  
बलेः पुत्रेण वीरेण बाणेनामित्रघातिना ॥ ७९ ॥
</details>

<details><summary>मूलम्</summary>

ततः किङ्करसैन्यं तु व्यादिष्टं भीमकर्मणा ।  
बलेः पुत्रेण वीरेण बाणेनामित्रघातिना ॥ ७९ ॥
</details>

<details open><summary>विश्वास-प्रस्तुतिः</summary>

गच्छध्वं सहिताः सर्वे हन्यतामेव दुर्मतिः ।  
येन नः 'कुलचारित्रं दूषितं दूषितात्मना ॥ 2.119.८० ॥
</details>

<details><summary>मूलम्</summary>

गच्छध्वं सहिताः सर्वे हन्यतामेव दुर्मतिः ।  
येन नः 'कुलचारित्रं दूषितं दूषितात्मना ॥ 2.119.८० ॥
</details>

<details open><summary>विश्वास-प्रस्तुतिः</summary>

उषायां धर्षितायां हि कुलं नो धर्षितं महत् ।  
असम्प्रदत्तां योऽस्माभिः स्वयं ग्राहमधर्षयत् ॥ ८१ ॥
</details>

<details><summary>मूलम्</summary>

उषायां धर्षितायां हि कुलं नो धर्षितं महत् ।  
असम्प्रदत्तां योऽस्माभिः स्वयं ग्राहमधर्षयत् ॥ ८१ ॥
</details>

<details open><summary>विश्वास-प्रस्तुतिः</summary>

अहो वीर्यमहो धैर्यमहो धार्यण्ट्धर च दुर्मतेः ।  
यः पुरं भवनं चेदं प्रविष्टो नः स बालिशः ॥ ८२ ॥
</details>

<details><summary>मूलम्</summary>

अहो वीर्यमहो धैर्यमहो धार्यण्ट्धर च दुर्मतेः ।  
यः पुरं भवनं चेदं प्रविष्टो नः स बालिशः ॥ ८२ ॥
</details>

<details open><summary>विश्वास-प्रस्तुतिः</summary>

एवमुक्त्वा पुनस्तांस्तु किङ्करांश्चोदयद्भृशम् ।  
ते तस्याज्ञामथो गृह्य सुसन्नद्धा विनिर्ययुः ॥ ८३ ॥
</details>

<details><summary>मूलम्</summary>

एवमुक्त्वा पुनस्तांस्तु किङ्करांश्चोदयद्भृशम् ।  
ते तस्याज्ञामथो गृह्य सुसन्नद्धा विनिर्ययुः ॥ ८३ ॥
</details>

<details open><summary>विश्वास-प्रस्तुतिः</summary>

यत्रानिरुद्धो ह्यभवत् तत्रागच्छन् महाबलाः ॥ ८४ ॥  
नानाशस्त्रोद्यतकरा नानारूपा भयङ्कराः ।  
दानवाः समभिक्रुद्धाः प्राद्युम्निवधकाङ्क्षिणः ॥ ८५ ॥
</details>

<details><summary>मूलम्</summary>

यत्रानिरुद्धो ह्यभवत् तत्रागच्छन् महाबलाः ॥ ८४ ॥  
नानाशस्त्रोद्यतकरा नानारूपा भयङ्कराः ।  
दानवाः समभिक्रुद्धाः प्राद्युम्निवधकाङ्क्षिणः ॥ ८५ ॥
</details>

<details open><summary>विश्वास-प्रस्तुतिः</summary>

रुरोद तद्वलं दृष्ट्वा बाष्पेणावृतलोचना ।  
प्राद्युम्निवधभीता सा बाणपुत्री यशस्विनी ॥ ८६ ॥
</details>

<details><summary>मूलम्</summary>

रुरोद तद्वलं दृष्ट्वा बाष्पेणावृतलोचना ।  
प्राद्युम्निवधभीता सा बाणपुत्री यशस्विनी ॥ ८६ ॥
</details>

<details open><summary>विश्वास-प्रस्तुतिः</summary>

ततस्तु रुदतीं दृष्ट्वा तामूषां मृगलोचनाम् ।  
हा हा कान्तेति वेपन्तीमनिरुद्धोऽभ्यभाषत ॥ ८७ ॥
</details>

<details><summary>मूलम्</summary>

ततस्तु रुदतीं दृष्ट्वा तामूषां मृगलोचनाम् ।  
हा हा कान्तेति वेपन्तीमनिरुद्धोऽभ्यभाषत ॥ ८७ ॥
</details>

<details open><summary>विश्वास-प्रस्तुतिः</summary>

अभयं तेऽस्तु सुश्रोणि मा भैस्त्वं हि मयि स्थिते ।  
सम्प्राप्तो हर्षकालस्ते नेहास्ति भयकारणम् ॥ ८८ ॥
</details>

<details><summary>मूलम्</summary>

अभयं तेऽस्तु सुश्रोणि मा भैस्त्वं हि मयि स्थिते ।  
सम्प्राप्तो हर्षकालस्ते नेहास्ति भयकारणम् ॥ ८८ ॥
</details>

<details open><summary>विश्वास-प्रस्तुतिः</summary>

कृत्स्नोऽयं यदि बाणस्य भृत्यवर्गो यशस्विनि ।  
आगच्छति न मे चिन्ता भीरु पश्याद्य विक्रमम् ॥ ८९ ॥
</details>

<details><summary>मूलम्</summary>

कृत्स्नोऽयं यदि बाणस्य भृत्यवर्गो यशस्विनि ।  
आगच्छति न मे चिन्ता भीरु पश्याद्य विक्रमम् ॥ ८९ ॥
</details>

<details open><summary>विश्वास-प्रस्तुतिः</summary>

तस्य सैन्यस्य निनदं श्रुत्वाभ्यागच्छतस्ततः ।  
सहसैवोत्थितः श्रीमान्प्राद्युम्निः किमिति ब्रुवन् ॥2.119.९०॥
</details>

<details><summary>मूलम्</summary>

तस्य सैन्यस्य निनदं श्रुत्वाभ्यागच्छतस्ततः ।  
सहसैवोत्थितः श्रीमान्प्राद्युम्निः किमिति ब्रुवन् ॥2.119.९०॥
</details>

<details open><summary>विश्वास-प्रस्तुतिः</summary>

अथ सोऽपश्यत बलं नानाप्रहरणोद्यतम् ।  
स्थितं समन्ततस्तत्र परिवार्य गृहं महत् ॥ ९१ ॥
</details>

<details><summary>मूलम्</summary>

अथ सोऽपश्यत बलं नानाप्रहरणोद्यतम् ।  
स्थितं समन्ततस्तत्र परिवार्य गृहं महत् ॥ ९१ ॥
</details>

<details open><summary>विश्वास-प्रस्तुतिः</summary>

ततोऽभ्यगच्छत् त्वरितो यत्र तद्वेष्टितं बलम्।  
क्रुद्धः स्वबलमास्थाय अदशद् दशनच्छदम् ॥ ९२ ॥
</details>

<details><summary>मूलम्</summary>

ततोऽभ्यगच्छत् त्वरितो यत्र तद्वेष्टितं बलम्।  
क्रुद्धः स्वबलमास्थाय अदशद् दशनच्छदम् ॥ ९२ ॥
</details>

<details open><summary>विश्वास-प्रस्तुतिः</summary>

ततो योद्धुमपोढानां बाणेयानां निशम्य तु ।  
सा चित्रलेखास्मरत नारदं देवदर्शनम् ॥ ९३ ॥
</details>

<details><summary>मूलम्</summary>

ततो योद्धुमपोढानां बाणेयानां निशम्य तु ।  
सा चित्रलेखास्मरत नारदं देवदर्शनम् ॥ ९३ ॥
</details>

<details open><summary>विश्वास-प्रस्तुतिः</summary>

ततो निमेषमात्रेण सम्प्राप्तो मुनिपुङ्गवः ।  
स्मृतोऽथ चित्रलेखायाः पुरं शोणितसाह्वयम्॥ ९४ ॥
</details>

<details><summary>मूलम्</summary>

ततो निमेषमात्रेण सम्प्राप्तो मुनिपुङ्गवः ।  
स्मृतोऽथ चित्रलेखायाः पुरं शोणितसाह्वयम्॥ ९४ ॥
</details>

<details open><summary>विश्वास-प्रस्तुतिः</summary>

अन्तरिक्षे स्थितस्तत्र सोऽनिरुद्धमथाब्रवीत् ।  
मा भयं स्वस्ति ते वीर प्राप्तोऽस्म्यद्य पुरं तव ॥ ९५ ॥
</details>

<details><summary>मूलम्</summary>

अन्तरिक्षे स्थितस्तत्र सोऽनिरुद्धमथाब्रवीत् ।  
मा भयं स्वस्ति ते वीर प्राप्तोऽस्म्यद्य पुरं तव ॥ ९५ ॥
</details>

<details open><summary>विश्वास-प्रस्तुतिः</summary>

ततश्च नारदं दृष्ट्वा सोऽभिवाद्य महाबलः ।  
प्रहृष्टमानसो भूत्वा युद्धार्थमभिवर्तत ॥ ९६ ॥
</details>

<details><summary>मूलम्</summary>

ततश्च नारदं दृष्ट्वा सोऽभिवाद्य महाबलः ।  
प्रहृष्टमानसो भूत्वा युद्धार्थमभिवर्तत ॥ ९६ ॥
</details>

<details open><summary>विश्वास-प्रस्तुतिः</summary>

ततस्तेषां स्वनं श्रुत्वा सर्वेषामेव गर्जताम् ।  
सहसैवोत्थितः शूरस्तोत्रार्दित इव द्विपः ॥ ९७ ॥
</details>

<details><summary>मूलम्</summary>

ततस्तेषां स्वनं श्रुत्वा सर्वेषामेव गर्जताम् ।  
सहसैवोत्थितः शूरस्तोत्रार्दित इव द्विपः ॥ ९७ ॥
</details>

<details open><summary>विश्वास-प्रस्तुतिः</summary>

तमापतन्तं सम्प्रेक्ष्य सन्दष्टौष्ठं महाभुजम् ।  
प्रासादाच्चावरोहन्तं भयार्ता विप्रदुद्रुवुः ॥ ९८ ॥
</details>

<details><summary>मूलम्</summary>

तमापतन्तं सम्प्रेक्ष्य सन्दष्टौष्ठं महाभुजम् ।  
प्रासादाच्चावरोहन्तं भयार्ता विप्रदुद्रुवुः ॥ ९८ ॥
</details>

<details open><summary>विश्वास-प्रस्तुतिः</summary>

अन्तःपुरद्वारगतं परिघं गृह्य चातुलम्।  
वधाय तेषां चिक्षेप नानायुद्धविशारदः ॥ ९९ ॥
</details>

<details><summary>मूलम्</summary>

अन्तःपुरद्वारगतं परिघं गृह्य चातुलम्।  
वधाय तेषां चिक्षेप नानायुद्धविशारदः ॥ ९९ ॥
</details>

<details open><summary>विश्वास-प्रस्तुतिः</summary>

ते सर्वे बाणवर्षैश्च गदाभिर्मुशलैस्तथा ।  
असिभिः शक्तिभिः शूलैनिजघ्नू रणगोचरे ॥ 2.119.१००॥
</details>

<details><summary>मूलम्</summary>

ते सर्वे बाणवर्षैश्च गदाभिर्मुशलैस्तथा ।  
असिभिः शक्तिभिः शूलैनिजघ्नू रणगोचरे ॥ 2.119.१००॥
</details>

<details open><summary>विश्वास-प्रस्तुतिः</summary>

स हन्यमानो नाराचैः परिघैश्च समन्ततः ।  
दानवैः समभिक्रुद्धैः प्राद्युम्निः शस्त्रकोविदैः ॥ १०१॥
</details>

<details><summary>मूलम्</summary>

स हन्यमानो नाराचैः परिघैश्च समन्ततः ।  
दानवैः समभिक्रुद्धैः प्राद्युम्निः शस्त्रकोविदैः ॥ १०१॥
</details>

<details open><summary>विश्वास-प्रस्तुतिः</summary>

नाक्षुभ्यत् सर्वभूतात्मा नदन् मेघ इवोष्णगे ।  
आविध्य परिघं घोरं तेषां मध्ये व्यतिष्ठत ।  
सूर्यो दिवि चरन् मध्ये मेघानामिव सर्वशः ॥ १०२॥
</details>

<details><summary>मूलम्</summary>

नाक्षुभ्यत् सर्वभूतात्मा नदन् मेघ इवोष्णगे ।  
आविध्य परिघं घोरं तेषां मध्ये व्यतिष्ठत ।  
सूर्यो दिवि चरन् मध्ये मेघानामिव सर्वशः ॥ १०२॥
</details>

<details open><summary>विश्वास-प्रस्तुतिः</summary>

दण्डकृष्णाजिनधरो नारदो हृष्टमानसः ।  
साधु साध्विति वै तत्र सोऽनिरुद्धमभाषत ॥ १०३॥
</details>

<details><summary>मूलम्</summary>

दण्डकृष्णाजिनधरो नारदो हृष्टमानसः ।  
साधु साध्विति वै तत्र सोऽनिरुद्धमभाषत ॥ १०३॥
</details>

<details open><summary>विश्वास-प्रस्तुतिः</summary>

ते हन्यमाना रौद्रेण परिघेणामितौजसा ।  
प्राद्रवन्त भयात् सर्वे मेघा वातेरिता यथा ॥ १०४॥
</details>

<details><summary>मूलम्</summary>

ते हन्यमाना रौद्रेण परिघेणामितौजसा ।  
प्राद्रवन्त भयात् सर्वे मेघा वातेरिता यथा ॥ १०४॥
</details>

<details open><summary>विश्वास-प्रस्तुतिः</summary>

विद्राव्य दानवान् वीरः परिघेण सुविक्रमः ।  
अनिरुद्धो रणे हृष्टः सिंहनादं ननाद च ॥ १०५॥
</details>

<details><summary>मूलम्</summary>

विद्राव्य दानवान् वीरः परिघेण सुविक्रमः ।  
अनिरुद्धो रणे हृष्टः सिंहनादं ननाद च ॥ १०५॥
</details>

<details open><summary>विश्वास-प्रस्तुतिः</summary>

113  
घर्मान्ते तोयदो व्योम्नि नदन्निव महास्वनः ।  
तिष्ठध्वमिति चुक्रोश दानवान् युद्धदुर्मदान् ॥ १०६॥
</details>

<details><summary>मूलम्</summary>

113  
घर्मान्ते तोयदो व्योम्नि नदन्निव महास्वनः ।  
तिष्ठध्वमिति चुक्रोश दानवान् युद्धदुर्मदान् ॥ १०६॥
</details>

<details open><summary>विश्वास-प्रस्तुतिः</summary>

प्राद्युम्निर्व्यहनच्चापि सर्वाञ्छत्रुनिबर्हणः ।  
तेन ते समरे सर्वे हन्यमाना महात्मना ॥ १०७॥
</details>

<details><summary>मूलम्</summary>

प्राद्युम्निर्व्यहनच्चापि सर्वाञ्छत्रुनिबर्हणः ।  
तेन ते समरे सर्वे हन्यमाना महात्मना ॥ १०७॥
</details>

<details open><summary>विश्वास-प्रस्तुतिः</summary>

यतो बाणस्ततो भीता ययुर्युद्धपराङ्मुखाः ।  
ततो बाणसमीपस्थाः श्वसन्तो रुधिरोक्षिताः ॥१०८॥
</details>

<details><summary>मूलम्</summary>

यतो बाणस्ततो भीता ययुर्युद्धपराङ्मुखाः ।  
ततो बाणसमीपस्थाः श्वसन्तो रुधिरोक्षिताः ॥१०८॥
</details>

<details open><summary>विश्वास-प्रस्तुतिः</summary>

न शर्म लेभिरे दैत्या भयविक्लवचेतसः ।  
मा भैष्ट मा भैष्ट इति राज्ञा ते तेन चोदिताः॥ १०९ ॥
</details>

<details><summary>मूलम्</summary>

न शर्म लेभिरे दैत्या भयविक्लवचेतसः ।  
मा भैष्ट मा भैष्ट इति राज्ञा ते तेन चोदिताः॥ १०९ ॥
</details>

<details open><summary>विश्वास-प्रस्तुतिः</summary>

त्रासमुत्सृज्य चैकस्था युध्यध्वं दानवर्षभाः ।  
तानुवाच पुनर्बाणो भयविक्लवलोचनान् ॥ 2.119.११०॥
</details>

<details><summary>मूलम्</summary>

त्रासमुत्सृज्य चैकस्था युध्यध्वं दानवर्षभाः ।  
तानुवाच पुनर्बाणो भयविक्लवलोचनान् ॥ 2.119.११०॥
</details>

<details open><summary>विश्वास-प्रस्तुतिः</summary>

किमिदं लोकविख्यातं यश उत्सृज्य दूरतः ।  
भवन्तो यान्ति वैक्लव्यं क्लीबा इव विचेतसः ॥ १११॥
</details>

<details><summary>मूलम्</summary>

किमिदं लोकविख्यातं यश उत्सृज्य दूरतः ।  
भवन्तो यान्ति वैक्लव्यं क्लीबा इव विचेतसः ॥ १११॥
</details>

<details open><summary>विश्वास-प्रस्तुतिः</summary>

कोऽयं यस्य भयत्रस्ता भवन्तो यान्त्यनेकशः ।  
कुलापदेशिनः सर्वे नानायुद्धविशारदाः ॥ १ १२॥  
भवद्भिर्न हि मे कार्यं युद्धसाहाय्यमद्य वै ।  
अब्रवीद् ध्वंसतेत्येवं मत्समीपाच्च नश्यत ॥११३॥
</details>

<details><summary>मूलम्</summary>

कोऽयं यस्य भयत्रस्ता भवन्तो यान्त्यनेकशः ।  
कुलापदेशिनः सर्वे नानायुद्धविशारदाः ॥ १ १२॥  
भवद्भिर्न हि मे कार्यं युद्धसाहाय्यमद्य वै ।  
अब्रवीद् ध्वंसतेत्येवं मत्समीपाच्च नश्यत ॥११३॥
</details>

<details open><summary>विश्वास-प्रस्तुतिः</summary>

अथ तान् वाग्भिरुग्राभिस्त्रासयन बहुधा बली ।  
व्यादिदेश रणे शूरानन्यानयुतशः पुनः ॥ ११४॥
</details>

<details><summary>मूलम्</summary>

अथ तान् वाग्भिरुग्राभिस्त्रासयन बहुधा बली ।  
व्यादिदेश रणे शूरानन्यानयुतशः पुनः ॥ ११४॥
</details>

<details open><summary>विश्वास-प्रस्तुतिः</summary>

प्रमाथगणभूयिष्ठं व्यादिष्टं तस्य निग्रहे ।  
अनीकं सुमहारौद्रं नानाप्रहरणोद्यतम् ॥ ११५॥
</details>

<details><summary>मूलम्</summary>

प्रमाथगणभूयिष्ठं व्यादिष्टं तस्य निग्रहे ।  
अनीकं सुमहारौद्रं नानाप्रहरणोद्यतम् ॥ ११५॥
</details>

<details open><summary>विश्वास-प्रस्तुतिः</summary>

अथान्तरिक्षं बहुधा विद्युत्वद्भिरिवाम्बुदैः ।  
बाणानीकैः समभवद् व्याप्तं सन्दीप्तलोचनैः ॥ ११६ ॥
</details>

<details><summary>मूलम्</summary>

अथान्तरिक्षं बहुधा विद्युत्वद्भिरिवाम्बुदैः ।  
बाणानीकैः समभवद् व्याप्तं सन्दीप्तलोचनैः ॥ ११६ ॥
</details>

<details open><summary>विश्वास-प्रस्तुतिः</summary>

केचित् क्षितिस्थाः प्राक्रोशन्गजा इव समन्ततः ।  
अन्तरिक्षे व्यराजन्त घर्मान्त इव तोयदाः ॥ ११७॥
</details>

<details><summary>मूलम्</summary>

केचित् क्षितिस्थाः प्राक्रोशन्गजा इव समन्ततः ।  
अन्तरिक्षे व्यराजन्त घर्मान्त इव तोयदाः ॥ ११७॥
</details>

<details open><summary>विश्वास-प्रस्तुतिः</summary>

ततस्तत् सुमहत् सैन्यं समेतमभवत् पुनः ।  
तिष्ठ तिष्ठेति च तदा वाचोऽश्रूयन्त सर्वशः ॥ ११८॥
</details>

<details><summary>मूलम्</summary>

ततस्तत् सुमहत् सैन्यं समेतमभवत् पुनः ।  
तिष्ठ तिष्ठेति च तदा वाचोऽश्रूयन्त सर्वशः ॥ ११८॥
</details>

<details open><summary>विश्वास-प्रस्तुतिः</summary>

अनिरुद्धो रणे वीरः स च तानभ्यवर्तत ।  
तदाश्चर्यं समभवद् यदेकस्तु समागतः ॥ ११९॥
</details>

<details><summary>मूलम्</summary>

अनिरुद्धो रणे वीरः स च तानभ्यवर्तत ।  
तदाश्चर्यं समभवद् यदेकस्तु समागतः ॥ ११९॥
</details>

<details open><summary>विश्वास-प्रस्तुतिः</summary>

अयुध्यत महावीर्यैर्दानवैः सह संयुगे ।  
तेषामेव च जग्राह परिघांस्तोमरानपि ॥ 2.119.१२०॥
</details>

<details><summary>मूलम्</summary>

अयुध्यत महावीर्यैर्दानवैः सह संयुगे ।  
तेषामेव च जग्राह परिघांस्तोमरानपि ॥ 2.119.१२०॥
</details>

<details open><summary>विश्वास-प्रस्तुतिः</summary>

तैरेव च तदा युद्धे ताञ्जघान महाबलः ।  
पुनः परिघमुत्सृज्य प्रगृह्य रणमूर्धनि ॥ १२१॥
</details>

<details><summary>मूलम्</summary>

तैरेव च तदा युद्धे ताञ्जघान महाबलः ।  
पुनः परिघमुत्सृज्य प्रगृह्य रणमूर्धनि ॥ १२१॥
</details>

<details open><summary>विश्वास-प्रस्तुतिः</summary>

स तेन विचरन् मार्गानेकः शत्रुनिबर्हणः ।  
भ्रान्तमुद्भ्रान्तमाविद्धमाप्लुतं विप्लुतं प्लुतम्॥ १२२॥
</details>

<details><summary>मूलम्</summary>

स तेन विचरन् मार्गानेकः शत्रुनिबर्हणः ।  
भ्रान्तमुद्भ्रान्तमाविद्धमाप्लुतं विप्लुतं प्लुतम्॥ १२२॥
</details>

<details open><summary>विश्वास-प्रस्तुतिः</summary>

इति प्रकाराद् द्वात्रिंशद् विचरन्नाभ्यदृश्यत ।  
एकं सहस्रशश्चात्र ददृशू रणमूर्धनि ॥१२३॥
</details>

<details><summary>मूलम्</summary>

इति प्रकाराद् द्वात्रिंशद् विचरन्नाभ्यदृश्यत ।  
एकं सहस्रशश्चात्र ददृशू रणमूर्धनि ॥१२३॥
</details>

<details open><summary>विश्वास-प्रस्तुतिः</summary>

क्रीडन्तं बहुधा युद्धे व्यादितास्यमिवान्तकम् ।  
ततस्तेनाभिसन्तप्ता रुधिरौघपरिप्लुताः ॥ १२४॥
</details>

<details><summary>मूलम्</summary>

क्रीडन्तं बहुधा युद्धे व्यादितास्यमिवान्तकम् ।  
ततस्तेनाभिसन्तप्ता रुधिरौघपरिप्लुताः ॥ १२४॥
</details>

<details open><summary>विश्वास-प्रस्तुतिः</summary>

पुनर्भग्नाः प्राद्रवन्त यत्र बाणो व्यवस्थितः ।  
गजवाजिरथौघैस्ते चोह्यमानाः समन्ततः ॥१२५॥
</details>

<details><summary>मूलम्</summary>

पुनर्भग्नाः प्राद्रवन्त यत्र बाणो व्यवस्थितः ।  
गजवाजिरथौघैस्ते चोह्यमानाः समन्ततः ॥१२५॥
</details>

<details open><summary>विश्वास-प्रस्तुतिः</summary>

कृत्वा चार्तस्वरं घोरं दिशो जग्मुर्हतौजसः ।  
एकैकस्योपरि तदा तेऽन्योन्यं भयपीडिताः ॥ १२६॥
</details>

<details><summary>मूलम्</summary>

कृत्वा चार्तस्वरं घोरं दिशो जग्मुर्हतौजसः ।  
एकैकस्योपरि तदा तेऽन्योन्यं भयपीडिताः ॥ १२६॥
</details>

<details open><summary>विश्वास-प्रस्तुतिः</summary>

वमन्तः शोणितं जग्मुर्विषादाद् विमुखा रणे ।  
न बभूव पुरा देवैर्युध्यतां तादृशं भयम् ॥ १२७॥
</details>

<details><summary>मूलम्</summary>

वमन्तः शोणितं जग्मुर्विषादाद् विमुखा रणे ।  
न बभूव पुरा देवैर्युध्यतां तादृशं भयम् ॥ १२७॥
</details>

<details open><summary>विश्वास-प्रस्तुतिः</summary>

यादृशं युध्यमानानामनिरुद्धेन संयुगे ।  
केचिद् वमन्तो रुधिरं ह्यपतन् वसुधातले ॥१२८॥
</details>

<details><summary>मूलम्</summary>

यादृशं युध्यमानानामनिरुद्धेन संयुगे ।  
केचिद् वमन्तो रुधिरं ह्यपतन् वसुधातले ॥१२८॥
</details>

<details open><summary>विश्वास-प्रस्तुतिः</summary>

दानवा गिरिशृङ्गाभा गदाशूलासिपाणयः ।  
ते बाणमुत्सृज्य रणे जग्मुर्भयसमाकुलाः ॥ १२९॥
</details>

<details><summary>मूलम्</summary>

दानवा गिरिशृङ्गाभा गदाशूलासिपाणयः ।  
ते बाणमुत्सृज्य रणे जग्मुर्भयसमाकुलाः ॥ १२९॥
</details>

<details open><summary>विश्वास-प्रस्तुतिः</summary>

विशालमाकाशतलं दानवा निर्जितास्तदा ।  
निःशेषभग्नां महतीं दृष्ट्वा तां वाहिनीं तदा ॥ 2.119.१३०॥
</details>

<details><summary>मूलम्</summary>

विशालमाकाशतलं दानवा निर्जितास्तदा ।  
निःशेषभग्नां महतीं दृष्ट्वा तां वाहिनीं तदा ॥ 2.119.१३०॥
</details>

<details open><summary>विश्वास-प्रस्तुतिः</summary>

बाणः क्रोधात्प्रजज्वाल समिद्धोऽग्निरिवाध्वरे ।  
अन्तरिक्षचरो भूत्वा साधुवादी समन्ततः ॥ १३१॥
</details>

<details><summary>मूलम्</summary>

बाणः क्रोधात्प्रजज्वाल समिद्धोऽग्निरिवाध्वरे ।  
अन्तरिक्षचरो भूत्वा साधुवादी समन्ततः ॥ १३१॥
</details>

<details open><summary>विश्वास-प्रस्तुतिः</summary>

नारदो नृत्यति प्रीतो ह्यनिरुद्धस्य संयुगे ।  
एतस्मिन्नन्तरे चैव बाणः परमकोपनः ॥१३२॥
</details>

<details><summary>मूलम्</summary>

नारदो नृत्यति प्रीतो ह्यनिरुद्धस्य संयुगे ।  
एतस्मिन्नन्तरे चैव बाणः परमकोपनः ॥१३२॥
</details>

<details open><summary>विश्वास-प्रस्तुतिः</summary>

कुम्भाण्डसङ्गृहीतं तु रथमास्थाय वीर्यवान् ।  
ययौ यत्रानिरुद्धो वै उद्यतासी रथे स्थितः ॥ १३३॥
</details>

<details><summary>मूलम्</summary>

कुम्भाण्डसङ्गृहीतं तु रथमास्थाय वीर्यवान् ।  
ययौ यत्रानिरुद्धो वै उद्यतासी रथे स्थितः ॥ १३३॥
</details>

<details open><summary>विश्वास-प्रस्तुतिः</summary>

पट्टिशासिगदाशूलमुद्यम्य च परश्वधान् ।  
बभौ बाहुसहस्रेण शक्रो ध्वजशतैरिव ॥ १३४॥
</details>

<details><summary>मूलम्</summary>

पट्टिशासिगदाशूलमुद्यम्य च परश्वधान् ।  
बभौ बाहुसहस्रेण शक्रो ध्वजशतैरिव ॥ १३४॥
</details>

<details open><summary>विश्वास-प्रस्तुतिः</summary>

बद्धगोधाङ्गुलित्रैश्च बाहुभिः स महाभुजः ।  
नानाप्रहरणोपेतः शुशुभे दानवोत्तमः ॥१३५॥
</details>

<details><summary>मूलम्</summary>

बद्धगोधाङ्गुलित्रैश्च बाहुभिः स महाभुजः ।  
नानाप्रहरणोपेतः शुशुभे दानवोत्तमः ॥१३५॥
</details>

<details open><summary>विश्वास-प्रस्तुतिः</summary>

सिंहनादं नदन् क्रुद्धो विस्फारितमहाधनुः ।  
अब्रवीत् तिष्ठ तिष्ठेति क्रोधसंरक्तलोचनः ॥ १३६॥
</details>

<details><summary>मूलम्</summary>

सिंहनादं नदन् क्रुद्धो विस्फारितमहाधनुः ।  
अब्रवीत् तिष्ठ तिष्ठेति क्रोधसंरक्तलोचनः ॥ १३६॥
</details>

<details open><summary>विश्वास-प्रस्तुतिः</summary>

वचनं तस्य संश्रुत्य प्राद्युम्निरपराजितः ।  
बाणस्य वदनं सङ्ख्ये समुद्वीक्ष्य ततोऽहसत् ॥ १३७।  
किङ्किणीशतनिर्घोषं रक्तध्वजपताकिनम् ।  
ऋष्यचर्मावनद्धाङ्गं दशनल्वं महारथम् ॥ १३८॥
</details>

<details><summary>मूलम्</summary>

वचनं तस्य संश्रुत्य प्राद्युम्निरपराजितः ।  
बाणस्य वदनं सङ्ख्ये समुद्वीक्ष्य ततोऽहसत् ॥ १३७।  
किङ्किणीशतनिर्घोषं रक्तध्वजपताकिनम् ।  
ऋष्यचर्मावनद्धाङ्गं दशनल्वं महारथम् ॥ १३८॥
</details>

<details open><summary>विश्वास-प्रस्तुतिः</summary>

तस्य वाजिसहस्रं तु रथे युक्तं महात्मनः ।  
पुरा देवासुरे युद्धे हिरण्यकशिपोरिव ॥१३९॥
</details>

<details><summary>मूलम्</summary>

तस्य वाजिसहस्रं तु रथे युक्तं महात्मनः ।  
पुरा देवासुरे युद्धे हिरण्यकशिपोरिव ॥१३९॥
</details>

<details open><summary>विश्वास-प्रस्तुतिः</summary>

तमापतन्तं ददृशे दानवं यदुपुङ्गवः ।  
सम्प्रहृष्टस्ततो युद्धे तेजसा चाप्यपूर्यत ॥2.119.१४०॥
</details>

<details><summary>मूलम्</summary>

तमापतन्तं ददृशे दानवं यदुपुङ्गवः ।  
सम्प्रहृष्टस्ततो युद्धे तेजसा चाप्यपूर्यत ॥2.119.१४०॥
</details>

<details open><summary>विश्वास-प्रस्तुतिः</summary>

असिचर्मधरो वीरः स्वस्थः सङ्ग्रामलालसः ।  
नरसिंहो यथा पूर्वमादिदैत्यवधोद्यतः ॥१४१॥
</details>

<details><summary>मूलम्</summary>

असिचर्मधरो वीरः स्वस्थः सङ्ग्रामलालसः ।  
नरसिंहो यथा पूर्वमादिदैत्यवधोद्यतः ॥१४१॥
</details>

<details open><summary>विश्वास-प्रस्तुतिः</summary>

आपतन्तं ददर्शाथ खड्गचर्मधरं तदा ।  
खड्गचर्मधरं तं तु दृष्ट्वा बाणः पदातिनम् ॥ १४२॥
</details>

<details><summary>मूलम्</summary>

आपतन्तं ददर्शाथ खड्गचर्मधरं तदा ।  
खड्गचर्मधरं तं तु दृष्ट्वा बाणः पदातिनम् ॥ १४२॥
</details>

<details open><summary>विश्वास-प्रस्तुतिः</summary>

प्रहर्षमतुलं लेभे प्राद्युम्निवधकाङ्क्षया ।  
तनुत्रेण विहीनश्च खड्गपाणिश्च यादवः ॥१४३।  
अजेय इति तं मत्वा युद्धायाभिमुखः स्थितः ।  
अनिरुद्धं रणे बाणो जितकाशी महाबलः ॥ १४४॥
</details>

<details><summary>मूलम्</summary>

प्रहर्षमतुलं लेभे प्राद्युम्निवधकाङ्क्षया ।  
तनुत्रेण विहीनश्च खड्गपाणिश्च यादवः ॥१४३।  
अजेय इति तं मत्वा युद्धायाभिमुखः स्थितः ।  
अनिरुद्धं रणे बाणो जितकाशी महाबलः ॥ १४४॥
</details>

<details open><summary>विश्वास-प्रस्तुतिः</summary>

वाचं चोवाच सङ्क्रुद्धो गृह्यतां हन्यतामिति ।  
वाचं च ब्रुवतस्तस्य श्रुत्वा प्राद्युम्निराहवे ॥ १४५॥
</details>

<details><summary>मूलम्</summary>

वाचं चोवाच सङ्क्रुद्धो गृह्यतां हन्यतामिति ।  
वाचं च ब्रुवतस्तस्य श्रुत्वा प्राद्युम्निराहवे ॥ १४५॥
</details>

<details open><summary>विश्वास-प्रस्तुतिः</summary>

बाणस्य ब्रुवतः क्रोधाद्धसमानोऽभ्युदैक्षत ।  
उषां भयपरित्रस्तां रुदतीं तत्र भामिनीम् ॥ १४६॥
</details>

<details><summary>मूलम्</summary>

बाणस्य ब्रुवतः क्रोधाद्धसमानोऽभ्युदैक्षत ।  
उषां भयपरित्रस्तां रुदतीं तत्र भामिनीम् ॥ १४६॥
</details>

<details open><summary>विश्वास-प्रस्तुतिः</summary>

अनिरुद्धः प्रहस्याथ समाश्वास्य च तां स्थितः ।  
अथ बाणः शरौघाणां क्षुद्रकाणां समन्ततः ॥ १४७।  
चिक्षेप समरे क्रुद्धो ह्यनिरुद्धवधेप्सया ।  
अनिरुद्धस्तु चिच्छेद काङ्क्षंस्तस्यपराजयम्॥ १४८॥
</details>

<details><summary>मूलम्</summary>

अनिरुद्धः प्रहस्याथ समाश्वास्य च तां स्थितः ।  
अथ बाणः शरौघाणां क्षुद्रकाणां समन्ततः ॥ १४७।  
चिक्षेप समरे क्रुद्धो ह्यनिरुद्धवधेप्सया ।  
अनिरुद्धस्तु चिच्छेद काङ्क्षंस्तस्यपराजयम्॥ १४८॥
</details>

<details open><summary>विश्वास-प्रस्तुतिः</summary>

ववर्ष शरजालानि क्षुद्रकाणां समन्ततः ।  
बाणोऽनिरुद्धशिरसि काङ्क्षंस्तस्य रणे वधम्॥१४९॥
</details>

<details><summary>मूलम्</summary>

ववर्ष शरजालानि क्षुद्रकाणां समन्ततः ।  
बाणोऽनिरुद्धशिरसि काङ्क्षंस्तस्य रणे वधम्॥१४९॥
</details>

<details open><summary>विश्वास-प्रस्तुतिः</summary>

ततो बाणसहस्राणि चर्मणा व्यवधूय सः ।  
बभौ प्रमुखतस्तस्य स्थितः सूर्य इवोदये ॥ 2.119.१५०॥
</details>

<details><summary>मूलम्</summary>

ततो बाणसहस्राणि चर्मणा व्यवधूय सः ।  
बभौ प्रमुखतस्तस्य स्थितः सूर्य इवोदये ॥ 2.119.१५०॥
</details>

<details open><summary>विश्वास-प्रस्तुतिः</summary>

सोऽभिभूय रणे बाणमास्थितो यदुनन्दनः ।  
सिंहः प्रमुखतो दृष्ट्वा गजमेकं यथा वने ॥ १५१॥
</details>

<details><summary>मूलम्</summary>

सोऽभिभूय रणे बाणमास्थितो यदुनन्दनः ।  
सिंहः प्रमुखतो दृष्ट्वा गजमेकं यथा वने ॥ १५१॥
</details>

<details open><summary>विश्वास-प्रस्तुतिः</summary>

ततो बाणः स बाणौघैर्मर्मभेदिभिराशुगैः ।  
विव्याध निशितैस्तीक्ष्णैः प्राद्युम्निमपराजितम् ॥ १५२॥
</details>

<details><summary>मूलम्</summary>

ततो बाणः स बाणौघैर्मर्मभेदिभिराशुगैः ।  
विव्याध निशितैस्तीक्ष्णैः प्राद्युम्निमपराजितम् ॥ १५२॥
</details>

<details open><summary>विश्वास-प्रस्तुतिः</summary>

समाहतस्ततो बाणैः खड्गचर्मधरोऽपतत् ।  
तमापतन्तं निशितैरभ्यहन् सायकैस्तथा ॥ १५३॥
</details>

<details><summary>मूलम्</summary>

समाहतस्ततो बाणैः खड्गचर्मधरोऽपतत् ।  
तमापतन्तं निशितैरभ्यहन् सायकैस्तथा ॥ १५३॥
</details>

<details open><summary>विश्वास-प्रस्तुतिः</summary>

सोऽतिविद्धो महाबाहुर्बाणैः सन्नतपर्वभिः ।  
क्रोधेनाभिप्रजज्वाल चिकीर्षुः कर्म दुष्करम् ॥ १५४॥
</details>

<details><summary>मूलम्</summary>

सोऽतिविद्धो महाबाहुर्बाणैः सन्नतपर्वभिः ।  
क्रोधेनाभिप्रजज्वाल चिकीर्षुः कर्म दुष्करम् ॥ १५४॥
</details>

<details open><summary>विश्वास-प्रस्तुतिः</summary>

रुधिरौघप्लुतैर्गात्रैर्बाणवर्षैः समाहितः ।  
अभिभूतः सुसङ्क्रुद्धो ययौ बाणरथं प्रति ॥ १५५॥
</details>

<details><summary>मूलम्</summary>

रुधिरौघप्लुतैर्गात्रैर्बाणवर्षैः समाहितः ।  
अभिभूतः सुसङ्क्रुद्धो ययौ बाणरथं प्रति ॥ १५५॥
</details>

<details open><summary>विश्वास-प्रस्तुतिः</summary>

असिभिर्मुसलैः शूलैः पट्टिशैस्तोमरैस्तथा ।  
सोऽतिविद्धः शरौघैश्च प्राद्युम्निर्न व्यकम्पत ॥ १५६॥
</details>

<details><summary>मूलम्</summary>

असिभिर्मुसलैः शूलैः पट्टिशैस्तोमरैस्तथा ।  
सोऽतिविद्धः शरौघैश्च प्राद्युम्निर्न व्यकम्पत ॥ १५६॥
</details>

<details open><summary>विश्वास-प्रस्तुतिः</summary>

आप्लुत्य सहसा क्रुद्धो रथेषां तस्य सोऽच्छिनत्।  
जघान चाश्वान् खड्गेन बाणस्य रणमूर्धनि ॥ १५७॥
</details>

<details><summary>मूलम्</summary>

आप्लुत्य सहसा क्रुद्धो रथेषां तस्य सोऽच्छिनत्।  
जघान चाश्वान् खड्गेन बाणस्य रणमूर्धनि ॥ १५७॥
</details>

<details open><summary>विश्वास-प्रस्तुतिः</summary>

तं पुनः शरवर्षेण पट्टिशैस्तोमरैरपि ।  
चकारान्तर्हितं बाणो युद्धमार्गविशारदः ॥ १५८॥
</details>

<details><summary>मूलम्</summary>

तं पुनः शरवर्षेण पट्टिशैस्तोमरैरपि ।  
चकारान्तर्हितं बाणो युद्धमार्गविशारदः ॥ १५८॥
</details>

<details open><summary>विश्वास-प्रस्तुतिः</summary>

हतोऽयमिति विज्ञाय प्राणदन् नैर्ऋता गणाः ।  
ततोऽवप्लुत्य सहसा रथपार्श्वे व्यवस्थितः ॥ १५९॥
</details>

<details><summary>मूलम्</summary>

हतोऽयमिति विज्ञाय प्राणदन् नैर्ऋता गणाः ।  
ततोऽवप्लुत्य सहसा रथपार्श्वे व्यवस्थितः ॥ १५९॥
</details>

<details open><summary>विश्वास-प्रस्तुतिः</summary>

शक्तिं बाणस्ततः क्रुद्धो घोररूपां भयानकाम्।  
जग्राह ज्वलितां घोरां घण्टामालाकुलां रणे ॥2.119.१६०॥
</details>

<details><summary>मूलम्</summary>

शक्तिं बाणस्ततः क्रुद्धो घोररूपां भयानकाम्।  
जग्राह ज्वलितां घोरां घण्टामालाकुलां रणे ॥2.119.१६०॥
</details>

<details open><summary>विश्वास-प्रस्तुतिः</summary>

ज्वलनादित्यसङ्काशां यमदण्डोग्रदर्शनाम् ।  
प्राहिणोत् तामसङ्गेन महोल्कां ज्वलितामिव ॥ १६१॥
</details>

<details><summary>मूलम्</summary>

ज्वलनादित्यसङ्काशां यमदण्डोग्रदर्शनाम् ।  
प्राहिणोत् तामसङ्गेन महोल्कां ज्वलितामिव ॥ १६१॥
</details>

<details open><summary>विश्वास-प्रस्तुतिः</summary>

तामापतन्तीं सम्प्रेक्ष्य जीवितान्तकरीं तदा ।  
सोऽभिप्लुत्य तदा शक्तिं जग्राह पुरुषोत्तमः ॥ १६२॥
</details>

<details><summary>मूलम्</summary>

तामापतन्तीं सम्प्रेक्ष्य जीवितान्तकरीं तदा ।  
सोऽभिप्लुत्य तदा शक्तिं जग्राह पुरुषोत्तमः ॥ १६२॥
</details>

<details open><summary>विश्वास-प्रस्तुतिः</summary>

निर्बिभेद ततो बाणं तया शक्त्या महाबलः ।  
सा भित्त्वा तस्य देहं वै प्राविशद्धरणीतलम् ॥ १६३॥
</details>

<details><summary>मूलम्</summary>

निर्बिभेद ततो बाणं तया शक्त्या महाबलः ।  
सा भित्त्वा तस्य देहं वै प्राविशद्धरणीतलम् ॥ १६३॥
</details>

<details open><summary>विश्वास-प्रस्तुतिः</summary>

स गाढविद्धो व्यथितो ध्वजयष्टिं समाश्रितः ।  
ततो मूर्च्छाभिभूतं तं कुम्भाण्डो वाक्यमब्रवीत्॥ १६४॥
</details>

<details><summary>मूलम्</summary>

स गाढविद्धो व्यथितो ध्वजयष्टिं समाश्रितः ।  
ततो मूर्च्छाभिभूतं तं कुम्भाण्डो वाक्यमब्रवीत्॥ १६४॥
</details>

<details open><summary>विश्वास-प्रस्तुतिः</summary>

उपेक्षसे दानवेन्द्र किमेवं शत्रुमुद्यतम् ।  
लब्धलक्षो ह्ययं वीरो निर्विकारोऽद्य दृश्यते ॥ १६५॥
</details>

<details><summary>मूलम्</summary>

उपेक्षसे दानवेन्द्र किमेवं शत्रुमुद्यतम् ।  
लब्धलक्षो ह्ययं वीरो निर्विकारोऽद्य दृश्यते ॥ १६५॥
</details>

<details open><summary>विश्वास-प्रस्तुतिः</summary>

मायामाश्रित्य युध्यस्व नायं वध्योऽन्यथा भवेत्।  
आत्मानं मां च रक्षस्व प्रमादात् किमुपेक्षसे ॥ १६६॥
</details>

<details><summary>मूलम्</summary>

मायामाश्रित्य युध्यस्व नायं वध्योऽन्यथा भवेत्।  
आत्मानं मां च रक्षस्व प्रमादात् किमुपेक्षसे ॥ १६६॥
</details>

<details open><summary>विश्वास-प्रस्तुतिः</summary>

वध्यतामयमद्यैव न नः सर्वान् विनाशयेत् ।  
अन्यांश्च शतशो हत्वा उषां नीत्वा व्रजिष्यति ॥ १६७।  
कुम्भाण्डवचनैरेवं दानवेन्द्रः प्रणोदितः ।  
वाचं रूक्षामभिक्रुद्धः प्रोवाच वदतां वरः ॥ १६८॥
</details>

<details><summary>मूलम्</summary>

वध्यतामयमद्यैव न नः सर्वान् विनाशयेत् ।  
अन्यांश्च शतशो हत्वा उषां नीत्वा व्रजिष्यति ॥ १६७।  
कुम्भाण्डवचनैरेवं दानवेन्द्रः प्रणोदितः ।  
वाचं रूक्षामभिक्रुद्धः प्रोवाच वदतां वरः ॥ १६८॥
</details>

<details open><summary>विश्वास-प्रस्तुतिः</summary>

एषोऽहमस्य विदधे मृत्युं प्राणहरं रणे ।  
आदास्याम्यहमेतं वै गरुत्मानिव पन्नगम् ॥ १६९॥
</details>

<details><summary>मूलम्</summary>

एषोऽहमस्य विदधे मृत्युं प्राणहरं रणे ।  
आदास्याम्यहमेतं वै गरुत्मानिव पन्नगम् ॥ १६९॥
</details>

<details open><summary>विश्वास-प्रस्तुतिः</summary>

इत्येवमुक्त्वा सरथः सध्वजः साश्वसारथिः ।  
गन्धर्वनगराकारस्तत्रैवान्तरधीयत ॥ 2.119.१७०॥
</details>

<details><summary>मूलम्</summary>

इत्येवमुक्त्वा सरथः सध्वजः साश्वसारथिः ।  
गन्धर्वनगराकारस्तत्रैवान्तरधीयत ॥ 2.119.१७०॥
</details>

<details open><summary>विश्वास-प्रस्तुतिः</summary>

मुमोच निशितान्बाणांश्छन्नो मायाधरो बली ।  
विज्ञायान्तर्हितं बाणं प्राद्युम्निरपराजितः ॥ १७१ ॥
</details>

<details><summary>मूलम्</summary>

मुमोच निशितान्बाणांश्छन्नो मायाधरो बली ।  
विज्ञायान्तर्हितं बाणं प्राद्युम्निरपराजितः ॥ १७१ ॥
</details>

<details open><summary>विश्वास-प्रस्तुतिः</summary>

पौरुषेण समायुक्तः समैक्षत दिशो दश ।  
आस्थाय तामसीं विद्यां तदा क्रुद्धो बलेः सुतः ॥ १७२॥
</details>

<details><summary>मूलम्</summary>

पौरुषेण समायुक्तः समैक्षत दिशो दश ।  
आस्थाय तामसीं विद्यां तदा क्रुद्धो बलेः सुतः ॥ १७२॥
</details>

<details open><summary>विश्वास-प्रस्तुतिः</summary>

मुमोच विशिखांस्तीक्ष्णांश्छन्नो मायाधरो बली ।  
प्रायुम्निः विशिखैर्बद्धः सर्पभूतैः समन्ततः ॥ १७३ ॥
</details>

<details><summary>मूलम्</summary>

मुमोच विशिखांस्तीक्ष्णांश्छन्नो मायाधरो बली ।  
प्रायुम्निः विशिखैर्बद्धः सर्पभूतैः समन्ततः ॥ १७३ ॥
</details>

<details open><summary>विश्वास-प्रस्तुतिः</summary>

वेष्टितो बहुधा तस्य देहः पन्नगराशिभिः ।  
स तु वेष्टितसर्वाङ्गो बद्धः प्राद्युम्निराहवे ॥ १७४॥
</details>

<details><summary>मूलम्</summary>

वेष्टितो बहुधा तस्य देहः पन्नगराशिभिः ।  
स तु वेष्टितसर्वाङ्गो बद्धः प्राद्युम्निराहवे ॥ १७४॥
</details>

<details open><summary>विश्वास-प्रस्तुतिः</summary>

निष्प्रयत्नः कृतस्तस्थौ मैनाक इव पर्वतः ।  
ज्वालावलीढवदनैः सर्पभोगैर्विचेष्टितः ॥ १७५॥
</details>

<details><summary>मूलम्</summary>

निष्प्रयत्नः कृतस्तस्थौ मैनाक इव पर्वतः ।  
ज्वालावलीढवदनैः सर्पभोगैर्विचेष्टितः ॥ १७५॥
</details>

<details open><summary>विश्वास-प्रस्तुतिः</summary>

अभितः पर्वताकारः प्राद्युम्निरभवद् रणे ।  
निष्प्रयत्नगतिश्चापि सर्पवक्त्रमयैः शरैः ॥ १७६॥
</details>

<details><summary>मूलम्</summary>

अभितः पर्वताकारः प्राद्युम्निरभवद् रणे ।  
निष्प्रयत्नगतिश्चापि सर्पवक्त्रमयैः शरैः ॥ १७६॥
</details>

<details open><summary>विश्वास-प्रस्तुतिः</summary>

न विव्यथे स भूतात्मा सर्वतः परिवेष्टितः ।  
ततस्तं वाग्भिरुग्राभिः संरब्धः समतर्जयत् ॥ १७७॥
</details>

<details><summary>मूलम्</summary>

न विव्यथे स भूतात्मा सर्वतः परिवेष्टितः ।  
ततस्तं वाग्भिरुग्राभिः संरब्धः समतर्जयत् ॥ १७७॥
</details>

<details open><summary>विश्वास-प्रस्तुतिः</summary>

बाणो ध्वजं समाश्रित्य प्रोवाचामर्षितो वचः ।  
कुम्भाण्ड वध्यतां शीघ्रमयं वै कुलपांसनः ॥ १७८॥
</details>

<details><summary>मूलम्</summary>

बाणो ध्वजं समाश्रित्य प्रोवाचामर्षितो वचः ।  
कुम्भाण्ड वध्यतां शीघ्रमयं वै कुलपांसनः ॥ १७८॥
</details>

<details open><summary>विश्वास-प्रस्तुतिः</summary>

चारित्रं येन मे लोके दूषितं दूषितान्मना ।  
इत्येवमुक्ते वचने कुम्भाण्डो वाक्यमव्रवीत् ॥ १७९॥
</details>

<details><summary>मूलम्</summary>

चारित्रं येन मे लोके दूषितं दूषितान्मना ।  
इत्येवमुक्ते वचने कुम्भाण्डो वाक्यमव्रवीत् ॥ १७९॥
</details>

<details open><summary>विश्वास-प्रस्तुतिः</summary>

राजन् वक्ष्याम्यहं किञ्चित् तन्मे शृणु यदिच्छसि ।  
अयं विज्ञायतां कस्य कुतो वायमिहागतः ॥ 2.119.१८०॥
</details>

<details><summary>मूलम्</summary>

राजन् वक्ष्याम्यहं किञ्चित् तन्मे शृणु यदिच्छसि ।  
अयं विज्ञायतां कस्य कुतो वायमिहागतः ॥ 2.119.१८०॥
</details>

<details open><summary>विश्वास-प्रस्तुतिः</summary>

केन वायमिहानीतः शक्रतुल्यपराक्रमः ।  
मयायं बहुशो राजन् दृष्टो युध्यन् महारणे ॥ १८१ ॥
</details>

<details><summary>मूलम्</summary>

केन वायमिहानीतः शक्रतुल्यपराक्रमः ।  
मयायं बहुशो राजन् दृष्टो युध्यन् महारणे ॥ १८१ ॥
</details>

<details open><summary>विश्वास-प्रस्तुतिः</summary>

क्रीडन्निव च युद्धेषु दृश्यते देवसूनुवत् ।  
बलवान् सत्त्वसम्पन्नः सर्वशस्त्रविशारदः ॥ १८२॥
</details>

<details><summary>मूलम्</summary>

क्रीडन्निव च युद्धेषु दृश्यते देवसूनुवत् ।  
बलवान् सत्त्वसम्पन्नः सर्वशस्त्रविशारदः ॥ १८२॥
</details>

<details open><summary>विश्वास-प्रस्तुतिः</summary>

नायं वधकृतं दोषमर्हते दैत्यसत्तम ।  
गान्धर्वेण विवाहेन कन्येयं तव सङ्गता ॥ १८३॥
</details>

<details><summary>मूलम्</summary>

नायं वधकृतं दोषमर्हते दैत्यसत्तम ।  
गान्धर्वेण विवाहेन कन्येयं तव सङ्गता ॥ १८३॥
</details>

<details open><summary>विश्वास-प्रस्तुतिः</summary>

अदेया ह्यप्रतिग्राह्या अतश्चिन्त्य वधं कुरु ।  
विज्ञाय च वधं वास्य पूजां वास्य करिष्यसि ॥ १८४।  
वधे ह्यस्य महान् दोषो रक्षणे सुमहान् गुणः ।  
अयं हि पुरुषोत्कृष्टः सर्वथा मानमर्हति ॥ १८५॥
</details>

<details><summary>मूलम्</summary>

अदेया ह्यप्रतिग्राह्या अतश्चिन्त्य वधं कुरु ।  
विज्ञाय च वधं वास्य पूजां वास्य करिष्यसि ॥ १८४।  
वधे ह्यस्य महान् दोषो रक्षणे सुमहान् गुणः ।  
अयं हि पुरुषोत्कृष्टः सर्वथा मानमर्हति ॥ १८५॥
</details>

<details open><summary>विश्वास-प्रस्तुतिः</summary>

सर्वतो वेष्टिततनुर्न व्यथत्येष भोगिभिः ।  
कुलशौण्डीर्यवीर्यैश्च सत्त्वेन च समन्वितः ॥१८६॥
</details>

<details><summary>मूलम्</summary>

सर्वतो वेष्टिततनुर्न व्यथत्येष भोगिभिः ।  
कुलशौण्डीर्यवीर्यैश्च सत्त्वेन च समन्वितः ॥१८६॥
</details>

<details open><summary>विश्वास-प्रस्तुतिः</summary>

पश्य राजन् महावीर्यैरन्वितः पुरुषोत्तमः ।  
न नो गणयते सर्वान् वधं प्राप्तोऽप्ययं बली ॥ १८७॥
</details>

<details><summary>मूलम्</summary>

पश्य राजन् महावीर्यैरन्वितः पुरुषोत्तमः ।  
न नो गणयते सर्वान् वधं प्राप्तोऽप्ययं बली ॥ १८७॥
</details>

<details open><summary>विश्वास-प्रस्तुतिः</summary>

यदि मायाप्रभावेण नात्र बद्धो भवेदयम् ।  
सर्वान्सुरगणान्सङ्ख्ये योधयेन्नात्र संशयः ॥ १८८॥
</details>

<details><summary>मूलम्</summary>

यदि मायाप्रभावेण नात्र बद्धो भवेदयम् ।  
सर्वान्सुरगणान्सङ्ख्ये योधयेन्नात्र संशयः ॥ १८८॥
</details>

<details open><summary>विश्वास-प्रस्तुतिः</summary>

सर्वसङ्ग्राममार्गज्ञो भवेद् वीर्याधिकस्तव ।  
शोणितौघप्लुतैर्गात्रैर्नागभोगैश्च वेष्टितः ॥ १८९॥
</details>

<details><summary>मूलम्</summary>

सर्वसङ्ग्राममार्गज्ञो भवेद् वीर्याधिकस्तव ।  
शोणितौघप्लुतैर्गात्रैर्नागभोगैश्च वेष्टितः ॥ १८९॥
</details>

<details open><summary>विश्वास-प्रस्तुतिः</summary>

त्रिशिखां भ्रुकुटिं कृत्वा न चिन्तयति नः स्थितान्।  
इमामवस्थां नीतोऽपि स्वबाहुबलमाश्रितः ॥ 2.119.१९०॥
</details>

<details><summary>मूलम्</summary>

त्रिशिखां भ्रुकुटिं कृत्वा न चिन्तयति नः स्थितान्।  
इमामवस्थां नीतोऽपि स्वबाहुबलमाश्रितः ॥ 2.119.१९०॥
</details>

<details open><summary>विश्वास-प्रस्तुतिः</summary>

न चिन्तयति राजंस्त्वां वीर्यवान्कोऽप्यसौ युवा ।  
सहस्रबाहोः समरे द्विबाहुः समवस्थितः ।  
न चिन्तयति ते वीर्यमयं वीर्यमदान्वितः ॥ १९१॥
</details>

<details><summary>मूलम्</summary>

न चिन्तयति राजंस्त्वां वीर्यवान्कोऽप्यसौ युवा ।  
सहस्रबाहोः समरे द्विबाहुः समवस्थितः ।  
न चिन्तयति ते वीर्यमयं वीर्यमदान्वितः ॥ १९१॥
</details>

<details open><summary>विश्वास-प्रस्तुतिः</summary>

उचितं यदि ते राजन् ज्ञेयो वीर्यबलान्वितः ।  
कन्या चेयं न चान्यस्य निर्यात्ये तेन सङ्गता ॥१९२॥
</details>

<details><summary>मूलम्</summary>

उचितं यदि ते राजन् ज्ञेयो वीर्यबलान्वितः ।  
कन्या चेयं न चान्यस्य निर्यात्ये तेन सङ्गता ॥१९२॥
</details>

<details open><summary>विश्वास-प्रस्तुतिः</summary>

यदि चेष्टतमः कश्चिदयं वंशे महात्मनाम्।  
ततः पूजामयं वीरः प्राप्स्यते चासुरोत्तम ॥१९३॥
</details>

<details><summary>मूलम्</summary>

यदि चेष्टतमः कश्चिदयं वंशे महात्मनाम्।  
ततः पूजामयं वीरः प्राप्स्यते चासुरोत्तम ॥१९३॥
</details>

<details open><summary>विश्वास-प्रस्तुतिः</summary>

रक्ष्यतामिति चोक्त्वैव तथास्त्विति च तस्थिवान् ।  
एवमुक्ते तु वचने कुम्भाण्डेन महात्मना ॥ १९४॥
</details>

<details><summary>मूलम्</summary>

रक्ष्यतामिति चोक्त्वैव तथास्त्विति च तस्थिवान् ।  
एवमुक्ते तु वचने कुम्भाण्डेन महात्मना ॥ १९४॥
</details>

<details open><summary>विश्वास-प्रस्तुतिः</summary>

तथेत्याह च कुम्भाण्डं बाणः शत्रुनिषूदनः ।  
संरक्षिणस्ततो दत्त्वा अनिरुद्धस्य धीमतः ॥ १९५॥
</details>

<details><summary>मूलम्</summary>

तथेत्याह च कुम्भाण्डं बाणः शत्रुनिषूदनः ।  
संरक्षिणस्ततो दत्त्वा अनिरुद्धस्य धीमतः ॥ १९५॥
</details>

<details open><summary>विश्वास-प्रस्तुतिः</summary>

ययौ स्वमेव भवनं बलेः पुत्रो महायशाः ।  
संयतं मायया दृष्ट्वा अनिरुद्धं महाबलम् ॥१९६॥
</details>

<details><summary>मूलम्</summary>

ययौ स्वमेव भवनं बलेः पुत्रो महायशाः ।  
संयतं मायया दृष्ट्वा अनिरुद्धं महाबलम् ॥१९६॥
</details>

<details open><summary>विश्वास-प्रस्तुतिः</summary>

ऋषीणां नारदः श्रेष्ठोऽव्रजद् द्वारवतीं प्रति ।  
ततो ह्याकाशमार्गेण मुनिर्द्वारवतीं गतः ॥ १९७॥
</details>

<details><summary>मूलम्</summary>

ऋषीणां नारदः श्रेष्ठोऽव्रजद् द्वारवतीं प्रति ।  
ततो ह्याकाशमार्गेण मुनिर्द्वारवतीं गतः ॥ १९७॥
</details>

<details open><summary>विश्वास-प्रस्तुतिः</summary>

गते ऋषीणां प्रवरे सोऽनिरुद्धो व्यचिन्तयत्।  
नष्टोऽयं दानवः क्रूरो युद्धमेष्यत्यसंशयः ॥१९८॥
</details>

<details><summary>मूलम्</summary>

गते ऋषीणां प्रवरे सोऽनिरुद्धो व्यचिन्तयत्।  
नष्टोऽयं दानवः क्रूरो युद्धमेष्यत्यसंशयः ॥१९८॥
</details>

<details open><summary>विश्वास-प्रस्तुतिः</summary>

स गत्वा नारदस्तत्र शङ्खचक्रगदाधरम् ।  
ज्ञापयिष्यति तत्त्वेन इममर्थं न संशयः ॥ १९९॥
</details>

<details><summary>मूलम्</summary>

स गत्वा नारदस्तत्र शङ्खचक्रगदाधरम् ।  
ज्ञापयिष्यति तत्त्वेन इममर्थं न संशयः ॥ १९९॥
</details>

<details open><summary>विश्वास-प्रस्तुतिः</summary>

नागैर्विचेष्टितं दृष्ट्वा उषा प्राद्युम्निमातुरा ।  
रुरोद बाष्परुद्धाक्षी तामाह रुदतीं पुनः ॥2.119.२००॥
</details>

<details><summary>मूलम्</summary>

नागैर्विचेष्टितं दृष्ट्वा उषा प्राद्युम्निमातुरा ।  
रुरोद बाष्परुद्धाक्षी तामाह रुदतीं पुनः ॥2.119.२००॥
</details>

<details open><summary>विश्वास-प्रस्तुतिः</summary>

किमिदं रुद्यते भीरु मा भैस्त्वं मृगलोचने ।  
पश्य सुश्रोणि सम्प्राप्तं मत्कृते मधुसूदनम् ॥२०१॥
</details>

<details><summary>मूलम्</summary>

किमिदं रुद्यते भीरु मा भैस्त्वं मृगलोचने ।  
पश्य सुश्रोणि सम्प्राप्तं मत्कृते मधुसूदनम् ॥२०१॥
</details>

<details open><summary>विश्वास-प्रस्तुतिः</summary>

यस्य शङ्खध्वनिं श्रुत्वा बाहुशब्दं बलस्य च ।  
दानवा नाशमेष्यन्ति गर्भाश्चासुरयोषिताम् ॥२०२।  
वैशम्पायन उवाच  
एवमुक्तानिरुद्धेन उषा विश्रम्भमागता ।  
नृशंसं पितरं चैव शोचते सा सुमध्यमा ॥२०३॥
</details>

<details><summary>मूलम्</summary>

यस्य शङ्खध्वनिं श्रुत्वा बाहुशब्दं बलस्य च ।  
दानवा नाशमेष्यन्ति गर्भाश्चासुरयोषिताम् ॥२०२।  
वैशम्पायन उवाच  
एवमुक्तानिरुद्धेन उषा विश्रम्भमागता ।  
नृशंसं पितरं चैव शोचते सा सुमध्यमा ॥२०३॥
</details>

<details open><summary>विश्वास-प्रस्तुतिः</summary>

इति श्रीमहाभारते खिलभागे हरिवंशे विष्णुपर्वणि बाणानिरुद्धयुद्धे  
एकोनविंशत्यधिकशततमोऽध्यायः ॥ ११९ ॥
</details>

<details><summary>मूलम्</summary>

इति श्रीमहाभारते खिलभागे हरिवंशे विष्णुपर्वणि बाणानिरुद्धयुद्धे  
एकोनविंशत्यधिकशततमोऽध्यायः ॥ ११९ ॥
</details>