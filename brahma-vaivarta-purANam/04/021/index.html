<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पुराणे विश्वासटिप्पन्यः  | ०२१</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/purANam_vaiShNavam/brahma-vaivarta-purANam/04/021/" rel="alternate" type="application/rss+xml" title="पुराणे विश्वासटिप्पन्यः" />
    <link href="/purANam_vaiShNavam/brahma-vaivarta-purANam/04/021/" rel="feed" type="application/rss+xml" title="पुराणे विश्वासटिप्पन्यः" />

    <meta property="og:url" content="https://vishvAsa.github.io/purANam_vaiShNavam/brahma-vaivarta-purANam/04/021/">
  <meta property="og:site_name" content="पुराणे विश्वासटिप्पन्यः">
  <meta property="og:title" content="०२१">
  <meta property="og:description" content="श्रीनारायण उवाच ॥
एकदाऽऽनन्दयुक्तश्च नन्दो गोपव्रजे मुने ॥
दुन्दुभिं वादयामास शक्रयागकृतोद्यमः ॥ १ ॥
दधि क्षीरं घृतं तक्रं नवनीतं गुडं मधु ॥
एतान्यादाय शक्रस्य पूजां कुर्वन्त्विति ब्रुवन् ॥२॥
येये सन्त्यत्र नगरे गोपा गोप्यश्च बालकाः ॥
बालिकाश्च द्विजा भूयो वैश्याः शूद्राश्च भक्तितः ॥ ३ ॥
इत्येवं श्रावयामास स्वयमेव मुदाऽन्वितः ॥
यष्टिमारोपयामास रम्यस्थाने सुविस्तृते ॥ ४ ॥
ददौ तत्र क्षौमवस्त्रं मालाजालं मनोहरम् ॥
चन्दनागुरुकस्तूरीकुङ्कुमद्रवमेव च ॥ ५ ॥
स्नातः कृताह्निको भक्त्या धृत्वा धौते च वाससी॥
उवास स्वर्णपीठे च प्रक्षालितपदाम्बुजः ॥६॥
नानाप्रकारपात्रैश्च ब्राह्मणैश्च पुरोहितैः ॥
गोपालैर्गोपिकाभिश्च बालाभिः सह बालकैः ॥ ७ ॥
एतस्मिन्नन्तरे तत्राजग्मुर्नगरवासिनः ॥
महासम्भृतसम्भारा नानोपायनसंयुताः ॥ ८ ॥
आजग्मुर्मुनयः सर्वे ज्वलन्तं ब्रह्मतेजसा ॥
शान्ताः शिष्यगणैः सार्धं वेदवेदाङ्गपारगाः ॥ ९ ॥
गर्गश्च गालवश्चैव शाकल्यः शाकटायनः ॥
गौतमः करुषः कण्वो वात्स्यः कात्यायनस्तथा ॥ 4.21.१० ॥
सौभरिर्वामदेवश्च याज्ञवल्क्यश्च पाणिनिः ॥
ऋष्यशृङ्गो गौरमुखो भरद्वाजश्च वामनः ॥११॥
कृष्णद्वैपायनः शृङ्गी सुमन्तुर्जैमिनिः कचः ॥
पराशरश्च मैत्रेयो वैशम्पायन एव च ॥ १२ ॥
ब्राह्मणाश्च कतिविधा भिक्षुका बन्दिनस्तथा ॥
भूपा वैश्याश्च शूद्राश्च समाजग्मुर्महोत्सवे ॥ १३ ॥
दृष्ट्वा मुनीन्द्रान्नन्दश्च ब्राह्मणान्भूमिपांस्तथा ॥
स्वर्णपीठात्समुत्तस्थौ व्रजाश्चोत्तस्थुरेव च॥ १४ ॥
प्रणम्य वासयामास मुनीन्द्रान्विप्रभूमिपान् ॥
तेषामनुमतिं प्राप्य तत्रोवास पुनर्मुदा ॥ १५ ॥
पाकं च यष्टिनिकटे कर्तुमाज्ञां चकार ह ॥
पाकप्राज्ञं ब्राह्मणानां शतमानीय सादरम् ॥ १६ ॥
तत्र रत्नप्रदीपाश्च जज्वलुः परितस्तथा ॥
अन्धीभूतं च धूपेन स्थानं तत्सुरभीकृतम् ॥ १७ ॥
नानाविधानि पुष्पाणि माल्यानि विविधानि च ॥
नैवेद्यं च बहुविधमपूर्वं सुमनोहरम् ॥ १८ ॥
तिललड्डुकपूर्णं च मण्डकानां सहस्रकम् ॥
स्वस्तिकैः परिपूर्णं च यष्टिस्थानं च नारद ॥ १९ ॥
कलशानां सहस्रं च पूर्णं शर्करया मुने ॥
यवगोधूमचूर्णानां लड्डुकैर्मधुरैर्वरैः ॥4.21.२०॥
घृतपक्वैर्विप्रकृतैः पूर्णानि कलशानि च ॥
वृक्षपक्वानि रम्याणि चारुरम्भाफलानि च ॥२१॥
फलानि परिपक्वानि कालदेशोद्भवानि च॥
क्षीराणां कुम्भलक्षाणि दध्नां तावन्ति नारद ॥ २२ ॥
मधूनां कुम्भशतकं सर्पिष्कुम्भ सहस्रकम् ॥
कलशानां त्रिलक्षाणि तक्रपूर्णानि निश्चितम् ॥ २३ ॥
घटानां पञ्चलक्षाणि गुडपूर्णानि निश्चितम् ॥
तिलतैलेन पूर्णं च कलशानां सहस्रकम् ॥ २४ ॥
वृषेन्द्राश्च बहुविधा भोगार्हद्रव्यवाहकाः ॥
नानाविधानि पात्राणि सौवर्णराजतानि च ॥ २९ ॥
स्वर्णपीठानि च ब्रह्मन्नाजग्मुर्यष्टिसन्निधिम् ॥
वस्त्राणि वरणार्हाणि चारूणि भूषणानि च ॥ २५ ॥
नानाविधानि वाद्यानि चारूणि मधुराणि च ॥
वादकाः स्वरयन्त्राणि वादयामासुरुत्सवे ॥ २७ ॥
छागलानां सहस्राणि महिषाणां शतानि च ॥
मेषकाणां च लक्षाणि ह्यानयामास तत्र वै ॥२८॥
शतान्येव गण्डकानामाजग्मुर्यष्टिसन्निधिम् ॥
प्रेक्षितानि च सर्वाणि रक्षितानि च रक्षकैः॥२९॥
बालकानां बालिकानां वृक्षाणां वृक्षयोषिताम् ॥
यूनां च युवतीनां च सङ्ख्यां कर्तुं च कः क्षमः ॥4.21.३०॥
गायकानां च सङ्गीतं नर्तकानां च नर्तनम् ॥
श्रुत्वा दृष्ट्वा जनाः सर्वे मुमुहुः सुमहोत्सवे ॥ ३१ ॥
रम्भोर्वशी मेनका च घृताची मोहिनी रतिः ॥
प्रभावती भानुमती विप्रचित्तिस्तिलोत्तमा ॥ ३२ ॥
चन्द्रप्रभा सुप्रभा च रत्नमाला मदालसा ॥
रेणुका रमणी ब्रह्मन्नेता आजग्मुरुत्सवे ॥ ३३ ॥
तासां नृत्येन गीतेन स्तनास्यश्रोणिदर्शनात् ॥
रूपेण वक्रदृष्ट्या च मूर्च्छां प्रापुश्च मानवाः ॥ ३४ ॥
एतस्मिन्नन्तरे शीघ्रमाजगाम हरिः स्वयम् ॥
गोपालबालकैः सार्धं बलेन बलशालिना॥३५॥
दृष्ट्वा तं च जनाः सर्वे सम्भ्रान्ता हर्षविह्वलाः ॥
उत्तस्थुराराद्भीताश्च पुलकाङ्कितविग्रहाः ॥ ३६॥
क्रीडास्थानात्समायान्तं शान्तं सुन्दरविग्रहम्॥
विनोदमुरलीवेणुशृङ्गशब्दसमन्वितम् ॥ ३७ ॥
सद्रत्नसारभूषाभिर्भूषितं कौस्तुभेन च ॥
चन्दनागुरुपङ्केन चर्चितं श्यामविग्रहम् ॥ ३८ ॥
शरन्मध्याह्नपद्मास्यं पश्यन्तं रत्नदर्पणे ॥
चारुचन्दनचन्द्रेण कस्तूरीबिन्दुना सह ॥ ३९ ॥
शशाङ्केन यथाऽऽकाशं भालमध्यविराजितम् ॥
मालतीमालया श्यामकण्ठवक्षःस्थलोज्ज्वलम् ॥4.21.४०॥
बकपङ्क्त्या यथाऽऽकाशं शारदीयं सुनिर्मलम्॥
चारुणा पीतवस्त्रेण शोभितं श्यामविग्रहम् ॥४१॥
विभान्तं विद्युता शश्वन्नवनिं नीरदं यथा ॥
कुन्दप्रसूनैर्गुञ्जाभिर्बद्धवक्रिमचूडकम् ॥ ४२ ॥
यथेन्द्रधनुषा भाति विभातं भगणैर्नभः ॥
रत्नकुण्डलदीप्त्या च स्मितवक्त्रसुशोभितम् ॥ ४३ ॥
शरत्प्रफुल्लपद्मं च द्युमणेः किरणैर्यथा ॥
विप्रक्षत्त्रियवैश्याश्च मुनयो बल्लवा मुने ॥ ४४ ॥
प्रणम्य वासयामासू रत्नसिंहासने शुभे ॥
उवास रत्नपीठे स तेषां मध्ये जगत्पतिः॥ ४५ ॥
यथा बभौ शरच्चन्द्रो ज्योतिषामन्तरे च खे ॥
श्रुत्वा तमूचुस्ते सर्वे जगतामीश्वरं परम् ॥ ४६ ॥
स्वेच्छामयं गुणातीतं ज्योतीरूपं सनातनम् ॥
दृष्ट्वा महोत्सवं शीघ्रमुवाच पितरं हरिः ॥
सर्वेषां दुर्लभां नीतिं नीतिशास्त्रविशारदः ॥ ४७ ॥
श्रीकृष्ण उवाच ॥
भोभो बल्लवराजेन्द्र किं करोषीह सुव्रत ॥ ४८ ॥
आराध्यः कश्च का पूजा किं फलं पूजने भवेत् ॥
फलेन साधनं किं वा कः सख्यः साधनेन च ॥ ४९ ॥
देवे रुष्टे भवेत्किं वा पूजायाः प्रतिबन्धके ॥
तुष्टो देवः किं ददाति फलमत्र परत्रकम् ॥ 4.21.५० ॥
काचिद्ददात्यत्र फलं परत्रेह न काचन ॥
काचिच्च नोभयत्रापि चोभयत्रापि काचन ॥ ५१ ॥
अवेदविहिता पूजा सर्वहानिकरण्डिका ॥
पूजेयमधुना वा ते किमु वा पुरुषक्रमात् ॥ ५२ ॥
दृष्टो देवस्त्वया कस्मिन्पूजेयं चानुसारिणी ॥
साक्षात्खादति देवस्ते साक्षात्किं वा न खादति ॥ ५३ ॥
साक्षाद्भुङ्क्ते च यो देवः सुप्रशस्तं तदर्चनम् ॥
साक्षात्खादति नैवेद्यं विप्ररूपी जनार्दनः ॥ ५४ ॥
ब्राह्मणे परितुष्टे च सन्तुष्टाः सर्वदेवताः ॥
किं तस्य देवपूजायां यो नियुक्तो द्विजार्चने ॥ ५५ ॥
पूजिता ब्राह्मणा येन पूजिताः सर्वदेवताः ॥
देवाय दत्त्वा नैवेद्यं द्विजाय न प्रयच्छति ॥ ५६ ॥
भस्मीभूतं च नैवेद्यं पूजनं निष्फलं भवेत्॥
विप्राय देवनैवेद्यदानाद्ध्रुवमनन्तकम् ॥५७॥
तुष्टो देवो वरं दत्त्वा प्रयाति च स्वमन्दिरम् ॥
दत्त्वा देवाय नैवेद्यं मूढो भुङ्क्ते स्वयं यदि॥५८॥
दत्तापहारी देवस्वं भुक्त्वा च नरकं व्रजेत् ॥
देवदत्तं न भोक्तव्यं नैवेद्यं च विना हरेः ॥९९॥
प्रशस्तं सर्वदेवेषु विष्णुनैवेद्यभोजनम्॥
अन्नं विष्ठा जलं मूत्रं यद्विष्णोरनिवेदितम् ॥ 4.21.६० ॥
सर्वेषां च क्रममिदं ब्राह्मणानां विशेषतः ॥
न दत्त्वा वस्तु देवाय दत्तं विप्राय चेत्सुधीः ॥ ६१ ॥
भुक्त्वा विप्रमुखे देवास्तुष्टाः स्वर्गं प्रयान्ति च ॥
तस्मात्सर्वप्रयत्नेन विप्राणामर्चनं कुरु ॥६२॥
प्रशस्तफलदातॄणामिह लोके परत्र च॥
जपस्तपश्च पूजा वा यज्ञदानं महोत्सवम् ॥ ६३ ॥
सर्वेषां कर्मणां सारं विप्रतुष्टिश्च दक्षिणा ॥
दक्षिणानां शरीरेषु तिष्ठन्ति सर्वदेवताः ॥ ॥६४॥
पादेषु सर्वतीर्थानि पुण्यानि पादधूलिषु ॥
पादोदके च विप्राणां तीर्थतोयानि सन्ति च ॥ ६५ ॥
तत्स्पर्शात्सर्वतीर्थेषु स्नानजन्यफलं लभेत् ॥
नश्यन्ति भक्षणाद्रोगा भक्तिभावेन बल्लव ॥६६॥
सप्तजन्मकृतात्पापान्मुच्यन्ते नात्र संशयः ॥
पापं पञ्चविधं कृत्वा यो विप्रं प्रणमेद्व्रजे ॥६७॥
स स्नातः सर्वतीर्थेषु सर्वपापात्प्रमुच्यते ॥
ब्राह्मणस्पर्शमात्रेण मुक्तो भवति पातकी ॥ ६८ ॥
दर्शनान्मुच्यते पापादिति वेदे निरूपितम् ॥
अप्राज्ञो वाऽथ प्राज्ञो वा ब्राह्मणो विष्णुविग्रहः ॥ ६९ ॥
प्रियाः प्राणाधिका विष्णोर्ये विप्रा हरिसेविनः ॥
द्विजानां हरिभक्तानां प्रभावो दुर्लभः श्रुतौ ॥4.21.७०॥
येषां पादाब्जरजसा सद्यः पूता वसुन्धरा॥
तेषां च पादचिह्नं यत्तीर्थं तत्परिकीर्तितम् ॥ ७१ ॥
तेषां च स्पर्शमात्रेण तीर्थपापं प्रणश्यति ॥
आलिङ्गनात्सदालापात्तेषामुच्छिष्टभोजनात् ॥ ॥ ७२ ॥
दर्शनात्स्पर्शनाच्चैव सर्वपापात्प्रमुच्यते ॥
भ्रमणे सर्वतीर्थानां यत्पुण्यं स्नानतो भवेत् ॥७३॥
हरिदासस्य विप्रस्य तत्पुण्यं दर्शनाल्लभेत् ॥
ये विप्रा हरये दत्त्वा नित्यमन्नं च भुञ्जते ॥७४॥
उच्छिष्टभोजनात्तेषां हरेर्दास्यं लभेन्नरः ॥
न दत्त्वा हरये भक्त्या भुञ्जते चेद्भ्रमादपि ॥ ७५ ॥
पुरीषसदृशं वस्तु जलं मूत्रसमं भवेत् ॥
शूद्रश्चेद्धरिभक्तश्च नैवेद्यभोजनोत्सुकः ॥ ७६ ॥ (तु. ब्रह्मवैवर्त २.१०.४९)
आमान्नं हरये दत्त्वा कृत्वा पाकं च खादति ॥
विप्रक्षत्रियवैश्यानां शालग्रामशिलार्चने ॥७७॥
अधिकारो न शूद्राणां हरेरप्यर्चने तथा ॥
द्रव्याण्येतानि गोपेन्द्र विप्रेभ्यश्चेन्न दास्यति ॥७८॥
भस्मीभूतानि सर्वाणि भविष्यन्ति न संशयः ॥
अन्नं च सर्वजीवेभ्यः पुण्यार्थं दातुमर्हति ॥ ७९ ॥
दत्त्वा विशिष्टजीवेभ्यो विशिष्टं फलमाप्नुयात् ॥
अतो दत्त्वा मानुषेभ्यो लभतेऽष्टगुणं फलम् ॥ 4.21.८० ॥
शूद्राणां द्विगुणं पुण्यं वैश्येभ्योऽन्नं प्रदाय च॥
दत्त्वाऽन्नं क्षत्रियेभ्योऽपि वैश्यानां द्विगुणं भवेत्॥
क्षत्त्रियाणां शतगुणं विप्रेभ्योऽन्नं प्रदाय च ॥ ८१ ॥
विप्राणां च शतगुणं शास्त्रज्ञे ब्राह्मणे फलम् ॥
शास्त्रज्ञानां शतगुणं भक्ते विप्रे लभेद्ध्रुवम् ॥ ८२ ॥
स चान्नं हरये दत्त्वा भुङ्क्ते भक्त्या च सादरम् ॥
विष्णवे विप्रभक्ताय दत्त्वा दातुश्च यत्फलम् ॥ ८३ ॥
तत्फलं लभते नूनं भक्तब्राह्मणभोजने ॥
भक्ते तुष्टे हरिस्तुष्टो हरौ तुष्टे च देवताः ॥ ८४ ॥
भवन्ति सिद्धाः शाखाश्च यथा मूलनिषेचनात् ॥
द्रव्याण्येतानि देवाय यद्येकस्मै प्रयच्छति ॥ ८५ ॥
सर्वे देवाश्च रुष्टाश्चेद्देवैः कः किं करिष्यति ॥
अथवाऽर्द्धं च वस्तूनां देहि गोवर्धनाय च ॥ ८६ ॥
गा वर्धयति नित्यं यस्तेन गोवर्धनः स्मृतः ॥
गोवर्धनसमस्तात पुण्यवान्न महीतले ॥ ८७ ॥
नित्यं ददाति गोभ्यो यो नवीनानि तृणानि च ॥
तीर्थस्थानेषु यत्पुण्यं यत्पुण्यं विप्रभोजने ॥ ८८ ॥
सर्वव्रतोपवासेषु सर्वेष्वेव तपःसु च ॥
यत्पुण्यं च महादाने यत्पुण्यं हरिसेवने ॥ ८९ ॥
भुवः पर्यटने यत्तु सर्ववाक्येषु यद्भवेत् ॥
यत्पुण्यं सर्वयज्ञेषु दीक्षायां च लभेन्नरः ॥ 4.21.९० ॥
तत्पुण्यं लभते प्राज्ञो गोभ्यो दत्त्वा तृणानि च ॥
भुक्तवन्तीं तृणं यश्च गां वारयति कामतः ॥ ९१ ॥
ब्रह्महत्या भवेत्तस्य प्रायश्चित्ताद्विशुध्यति॥
सर्वे देवा गवा मङ्गे तीर्थानि तत्पदेषु च ॥ ९२ ॥
तद्गुह्येषु स्वयं लक्ष्मीस्तिष्ठत्येव सदा पितः ॥
गोष्पदाक्तमृदा यो हि तिलकं कुरुते नरः॥९३॥
तीर्थस्नातो भवेत्सद्यो जयस्तस्य पदेपदे ॥
गावस्तिष्ठन्ति यत्रैव तत्तीर्थं परिकीर्तितम् ॥ ९४ ॥
प्राणांस्त्यक्ता नरस्तत्र सद्यो मुक्तो भवेद्ध्रुवम् ॥
ब्राह्मणानां गवामङ्गं यो हन्ति मानवाधमः ॥ ९५ ॥
ब्रह्महत्यासमं पापं भवेत्तस्य न संशयः ॥
नारायणांशान्विप्रांश्च गाश्च ये घ्नन्ति मानवाः ॥ ९६ ॥
कालसूत्रं च ते यान्ति यावच्चन्द्रदिवाकरौ ॥
इत्येवमुक्त्वा श्रीकृष्णो विरराम च नारद ॥९७॥
आनन्दयुक्तो नन्दश्च तमुवाच स्मिताननः ॥
नन्द उवाच ॥
पौर्वापरीयं पूजेति महेन्द्रस्य महात्मनः ॥ ९८ ॥
सुवृष्टिसाधनी साध्यं सर्वसस्यमनोहरम् ॥
सस्यानि प्राणिनां प्राणाः सस्याज्जीवन्ति जीविनः॥९९॥
पूजयन्ति व्रजस्थाश्च महेन्द्रं पुरुषक्रमात्॥
महोत्सवं वत्सरान्ते निर्विघ्नाय शिवाय च ॥ 4.21.१०० ॥
इत्येवं वचनं श्रुत्वा बलेन सह माधवः ॥
उच्चैर्जहास स पुनरुवाच पितरं मुदा ॥ 4.21.१ ॥
श्रीकृष्ण उवाच ॥
अहो श्रुतं विचित्रं ते वचनं परमाद्भुतम् ॥
उपहास्यं लोकशास्त्रं वेदेष्वेव विगर्हितम् ॥ २॥
निरूपणं नास्ति कुत्र शक्राद्वृष्टिः प्रजायते ॥
अपूर्वं नीतिवचनं श्रुतमद्य मुखात्तव ॥ ३ ॥
श्रुणु नीतिं श्रुतिमतां हे तात नानयं वदेः ॥
वचनं सामवेदोक्तं सन्तो जानन्ति सर्वत॥४॥
प्रश्नं कुरुष्व मन्त्रांश्च विविधानपि संसदि॥
ब्रुवन्तु परमार्थं च किमिन्द्राद्वृष्टिरेव च॥५॥
सूर्याद्धि जायते तोयं तोयात्सस्यानि शाखिनः ॥
तेभ्योऽन्नानि फलान्येव तेभ्यो जीवन्ति जीविनः ॥६॥
सूर्यग्रस्तं च नीरं च काले तस्मात्समुद्भवः॥
सूर्यो मेघादयः सर्वे विधात्रा ते निरूपिताः ॥ ७ ॥
यत्राब्दे यो जलधरो गजश्च सागरो मतः ॥
सस्याधिपो नृपो मन्त्री विधात्रा ते निरूपिताः ॥८॥
जलादिकानां सस्यानां तृणानां च निरूपितम् ॥
अब्देऽब्देऽस्त्येव तत्सर्वं कल्पे कल्पे युगेयुगे ॥ ९ ॥
हस्ती समुद्रादादाय करेण जलमीप्सितम् ॥
दद्याद्घनाय तद्दद्याद्वातेन प्रेरितो घनः ॥ 4.21.११० ॥
स्थानेस्थाने पृथिव्यां च कालेकाले यथोचितम्॥
ईशेच्छयाऽऽविर्भूतं च न भवेत्प्रतिबन्धकम् ॥ ११ ॥
भूतं भव्यं भविष्यच्च महत्क्षुद्रं च मध्यमम् ॥
धात्रा निरूपितं कर्म केन तात निवार्यते ॥ १२॥
जगच्चराचरं सर्वं कृतं तेनेश्वराज्ञया ॥
आदौ विनिर्मितं भक्ष्यं पश्चाज्जीव इति स्मृतः ॥ १३ ॥
अभ्यासात्स स्वभावो हि स्वभावात्कर्म एव च ॥
जायते कर्मणां भोगो जीविनां सुखदुःखयोः ॥ १४ ॥
यातनाजन्ममरणरोगशोकभयानि च ॥
समुत्पत्तिर्विपद्विद्या कविता वा यशोऽयशः ॥ १५ ॥
पुण्यं च स्वर्गवासश्च पापं नरकसंस्थितिः ॥
भुक्तिर्मुक्तिर्हरेर्दास्यं कर्मणा घटते नृणाम् ॥ १६ ॥
सर्वेषां जनको हीशश्चाभ्यासः शीलकर्मणाम् ॥
धातुश्च फलदाता च सर्वं तस्येच्छया भवेत् ॥१७॥
विनिर्मितो विराड्येन तत्त्वानि प्रकृतिर्जगत् ॥
कूर्मश्च शेषधरणी चाब्रह्मस्तम्ब एव च ॥१८॥
यस्याज्ञया मरुत्कूर्मं धक्ते शेषं बिभर्ति सः ॥
शेषो वसुन्धरां मूर्ध्ना सा च सर्वं चराचरम् ॥ १९ ॥
यस्याज्ञया सदा वाति जगत्प्राणो जगत्त्रये ॥
तपति भ्रमणं कृत्वा भूगोलं सुप्रभाकरः ॥ 4.21.१२० ॥
दहत्यग्निः सञ्चरते मृत्युश्च सर्वजन्तुषु ॥
उत्पत्तिः शाखिनां काले पुष्पाणि च फलानि च ॥ २१ ॥
स्वेस्वे स्थाने समुद्राश्च तूर्णं मज्जन्त्यधोऽधुना ॥
तमीशं भज भक्त्या च शक्रः किं कर्तुमीश्वरः ॥ २२ ॥
ब्रह्माण्डं च कतिविधमाविर्भूतं तिरोहितम् ॥
विधयश्च कतिविधा यस्य भ्रूभङ्गलीलया ॥ २३॥
मृत्योर्मृत्युः कालकालो विधातुर्विधिरेव स. ॥
भज तं शरणं तात स ते रक्षां करिष्यति ॥२४॥
अहोऽष्टाविंशदिन्द्राणां पतने यदहर्निशम् ॥
विधातुरेव जगतामष्टोत्तरशताधिकः ॥ २५ ॥
निमेषाद्यस्य पतनं निर्गुणस्यात्मनः प्रभोः ॥
एवम्भूते तिष्ठतीशे शक्रपूजा विडम्बनम् ॥२६॥
इत्येवमुक्त्वा श्रीकृष्णो विरराम च नारद॥
प्रशशंसुश्च मुनयो भगवन्तं सभासदः ॥ २७ ॥
नन्दः सपुलको हृष्टः सभायां साश्रुलोचनः ॥
आनन्दयुक्ता मनुजा यदि पुत्रैः परा जिताः ॥ २८ ॥
श्रीकृष्णाज्ञां समाज्ञाय चकार स्वस्तिवाचनम् ॥
क्रमेण वरणं तत्र सर्वेषां च चकार ह ॥ २९ ॥
पर्वतस्यमुनीन्द्राणां चकार पूजनं तदा ॥
बुधानां ब्राह्मणानां च गवां वह्नेश्च सादरम् ॥ 4.21.१३० ॥
तत्र पूजासमाप्तौ च क्रतौ च सुमहोत्सवे ॥
नानाप्रकारवाद्यानां बभूव शब्द उल्बणः ॥ ३१ ॥
जयशब्दः शङ्खशब्दो हरिशब्दो बभूव ह ॥
वेदमङ्गलकाण्डं च .पपाठ मुनिपुङ्गवः ॥३२॥
बन्दिनां प्रवरो डिण्डी कंसस्य सचिवः प्रियः ॥
उच्चैः पपाठ पुरतो मङ्गलं मङ्गलाष्टकम् ॥३३॥
कृष्णः शैलान्तिकं गत्चा भिन्नां मूर्तिं विधाय च ॥
वस्तु खादामि शैलोऽस्मि वरं वृण्वित्युवाच ह॥३४॥
उवाच नन्दं श्रीकृष्णः पश्य शौलं पितः पुरः॥
वरं प्रार्थय भद्रं ते भविता चेत्युवाच ह ॥३५॥
हरेर्दास्यं हरेर्भक्तिं वरं वव्रे स बल्लवः ॥
द्रव्यं भुक्त्वा वरं दत्त्वा सोऽन्तर्धानं चकार ह॥ ॥ ३६ ॥
मुनीन्द्रान्ब्राह्मणांश्चैव भोजयित्वा च गोपपाः ॥
बन्दिभ्यो ब्राह्मणेभ्यश्च मुनिभ्यश्च धनं ददौ ॥३७॥
मुनिभ्यो ब्राह्मणेभ्योऽपि दत्त्वा नन्दो मुदाऽन्वितः ॥
रामकृष्णौ पुरस्कृत्य सगणः स्वालयं ययौ ॥३८॥
रौप्यं वस्त्रं सुवर्णं च वरमश्वं मणिं तथा ॥
भक्ष्यं द्रव्यं बहुविधं बन्दिने डिण्डिने ददौ ॥ ३९ ॥
स्तुत्वा नत्वा रामकृष्णौ मुनयो ब्राह्मणा ययुः ॥
ययुरप्सरसः सर्वा गन्धर्वाः किन्नरास्तथा ॥ 4.21.१४० ॥
राजानो बल्लवाः सर्वे चाहूता ये महोत्सवे ॥
सर्वे प्रणम्य श्रीकृष्णं ययुः सादरपूर्वकम् ॥ ४१ ॥
एतस्मिन्नन्तरे शक्रः कोपप्रस्फुरिताधरः ॥
मखभङ्गे बहुविधां निन्दां श्रुत्वा सुरेश्वरः ॥ ४२ ॥
मरुद्भिर्वारिदैः सार्धं रथमारुह्य सत्वरम्॥
जगाम नन्दनगरं वृन्दारण्यं मनोहरम् ॥ ४३ ॥
सर्वे देवा ययुः पश्चाद्युद्धशास्त्रविशारदाः ॥
शस्त्रास्त्रपाणयः कोपाद्रथमारुह्य नारद ॥४४॥
वायुशब्दैर्मेघशब्दैः सैन्यशब्दैर्भयानकैः ॥
चकम्पे नगरं सर्वं नन्दो भयमवाप ह ॥९।
भार्यां सम्बोध्य स्वगणमुवाच शोककातरः ॥
रहः स्थलं समानीय नीतिशास्त्रविशारदः ॥ ४६ ॥
नन्द उवाच ॥
हे यशोदे समागच्छ वचनं शृणु रोहिणि ॥
रामकृष्णौ समादाय व्रज दूरं व्रजात्प्रिये ॥
बालका बालिका नार्यो यान्तु दूरं भयाकुलाः ॥ ४७ ॥
बलवन्तश्च गोपालास्तिष्ठन्तु मत्समीपतः ॥
पश्चाच्च निर्गमिष्यामो वयं च प्राणसङ्कटात् ॥४८ ॥
इत्युक्त्वा बल्लवश्रेष्ठः सस्मार श्रीहरिं भिया ॥
पुटाञ्जलियुतो भूत्वा भक्तिनम्रात्मकन्धरः ॥
काण्वशाखोक्तस्तोत्रेण तुष्टाव ह शचीपतिम् ॥ ४९ ॥
नन्द उवाच ॥
इन्द्रः सुरपतिः शक्रो दितिजः पवनाग्रजः ॥ 4.21.१५० ॥
सहस्राक्षो भगाङ्गश्च कश्यपाङ्गज एव च ॥
बिडौजाश्च सुनासीरो मरुत्वान्पाकशासनः ॥५१॥
जयन्तजनकः श्रीमाञ्छचीशो दैत्यसूदनः ॥
वज्रहस्तः कामसखो गौतमीव्रतनाशनः ॥ ५२ ॥
वृत्रहा वासवश्चैव दधीचिदेहभिक्षुकः ॥
विष्णुश्च वामनभ्राता पुरुहूतः पुरन्दरः ॥ ५३ ॥
दिवस्पतिः शतमखः सुत्रामा गोत्रभिद्विभुः ॥
लेखर्षभो बलारातिर्जम्भभेदी सुराश्रयः ॥५४॥
सङ्क्रन्दनो दुश्च्यवनस्तुराषाण्मेघवाहनः ॥
आखण्डलो हरिहयो नमुचिप्राणनाशनः ॥ ५५ ॥
वृद्धश्रवा वृषश्चैव दैत्यदर्पनिषूदनः ॥
षट्चत्वारिंशन्नामानि पापघ्नानि विनिश्चितम् ॥ ५६ ॥
स्तोत्रमेतत्कौथुमोक्तं नित्यं यदि पठेन्नरः ॥
महाविपत्तौ शक्रस्तं वज्रहस्तश्च रक्षति ॥ ५७ ॥
अतिवृष्टिशिलावृष्टिवज्रपाताच्च दारुणात् ॥
कदाचिन्न भयं तस्य रक्षिता वासवः स्वयम् ॥ ५८ ॥
यत्र गेहे स्तोत्रमिदं यश्च जानाति पुण्यवान् ॥
न तत्र वज्रपतनं शिलावृष्टिश्च नारद ॥ ५९ ॥
श्रीनारायण उवाच ॥
स्तोत्रं नन्दमुखाच्छ्रुत्वा चुकोप मधुसूदनः ॥4.21.६०॥
उवाच पितरं नीतिं प्रज्वलन्ब्रह्मतेजसा ॥
कं स्तौषि भीरो को वेन्द्रस्त्यज भीतिं ममान्तिके ॥ ६१ ॥
क्षणार्द्धे भस्मसात्कर्तुं क्षमोऽहमवलीलया॥
गाश्च वत्सांश्च बालांश्च योषितो हि भयातुराः ॥६२॥
गोवर्धनस्य कुहरे संस्थाप्य तिष्ठ निर्भयम् ॥
बालस्य वचनं श्रुत्वा तच्चकार मुदाऽन्वितः ॥ ६३ ॥
हरिर्दधार शैलं तं वामहस्तेन दण्डवत् ॥
एतस्मिन्नन्तरे तत्र दीप्तोऽपि रत्नतेजसा ॥ ६४ ॥
अन्धीभूतश्च सहसा बभूव रजसाऽऽवृतः ॥
सवातो मेघनिकरश्चच्छाद गगनं मुने ॥ ६५ ॥
वृन्दावने बभूवातिवृष्टिरेव निरन्तरम्॥
शिलावृष्टिर्वज्रवृष्टिरुल्कापातः सुदारुणः ॥ ६६ ॥
समस्तं पर्वतस्पर्शात्पतितं दूरतस्ततः ॥
विफलस्तत्समारम्भो यथाऽनीशोद्यमो मुने ॥ ६७ ॥
दृष्ट्वा मोघं च तत्सर्वं सद्यः शक्रश्चुकोप ह ॥
जग्राहामोघकुलिशं दधीच्यस्थिविनिर्मितम् ॥ ॥ ६८ ॥
दृष्ट्वा तं वज्रहस्तं च जहास मधुसूदनः ॥
सहस्तं स्तम्भयामास वज्रमेवातिदारुणम् ॥ ६९ ॥
सहामरगणं मोघं चकारस्तम्भनं विभुः॥
सर्वे तस्थुर्निश्चलास्ते भित्तौ पुत्तलिका यथा ॥ 4.21.१७० ॥
हरिणा जृम्भितः शक्रः सद्यस्तन्द्रामवाप ह ॥
ददर्श सर्वं तन्द्रायां तत्र कृष्णमयं जगत् ॥ ७१ ॥
द्विभुजं मुरलीहस्तं रत्नालङ्कारभूषितम् ॥
पीतवस्त्रपरीधानं रत्नसिंहासनस्थितम् ॥७२॥ ।
ईषद्धास्यप्रसन्नास्यं भक्तानुग्रहकातरम् ॥
चन्दनोक्षितसर्वाङ्गमेतत्सर्वं चराचरम् ॥ ७३ ॥
दृष्ट्वाऽद्भुततमं तत्र सद्यो मूर्च्छामवाप ह ॥
जजाप मन्त्रं तत्रैव प्रदत्तं गुरुणा पुरा ॥ ७४ ॥
सहस्रदलपद्मस्थं ददर्श ज्योतिरुल्बणम् ॥
तत्रान्तरे दिव्यरूपमतीव सुमनोहरम् ॥ ॥७५॥
नवीनजलदोत्कर्षं श्यामसुन्दरविग्रहम् ॥
सद्रत्नसारनिर्माणज्वलन्मकरकुण्डलम् ॥ ७६॥
ज्वलन्मणीन्द्रमकरकिरीटोज्ज्वल शेखरम् ॥
ज्वलता कौस्तुभेन्द्रेण कण्ठवक्षःस्थलोज्ज्वलम् ॥७७॥
मणिकेयूरवलयमणिमञ्जीररञ्जितम् ॥
अन्तर्बहिः समं दृष्ट्वा तुष्टाव परमेश्वरम् ॥ ७८ ॥
इन्द्र उवाच ॥
अक्षरं परमं ब्रह्म ज्योतीरूपं सनातनम् ॥
गुणातीतं निराकारं स्वेच्छामयमनन्तकम् ॥ ॥ ७९ ॥
भक्तध्यानाय सेवायै नानारूपधरं वरम् ॥
शुक्लरक्तपीतश्यामं युगानुक्रमणेन च ॥ १८० ॥
शुक्लतेजःस्वरूपं च सत्ये सत्यस्वरूपिणम्॥
त्रेतायां कुङ्कुमाकारं ज्वलन्तं ब्रह्मतेजसा ॥ ८१ ॥
द्वापरे पीतवर्णं च शोभितं पीतवाससा ॥
कृष्णवर्णं कलौ कृष्णं परिपूर्णतमं प्रभुम् ॥ ८२ ॥
नवधाराधरोत्कृष्टश्यामसुन्दरविग्रहम् ॥
नन्दैकनन्दनं वन्दे यशोदानन्दनं प्रभुम् ॥८३॥
गोपिकाचेतनहरं राधाप्राणाधिकं परम् ॥
विनोदमुरलीशब्दं कुर्वन्तं कौतुकेन च ॥८४ ॥
रूपेणाप्रतिमेनैव रत्नभूषणभूषितम् ॥
कन्दर्पकोटिसौन्दर्यं बिभ्रतं शान्तमीश्वरम्॥८९॥
क्रीडन्तं राधया सार्धं वृन्दारण्ये च कुत्रचित् ॥
कुत्रचिन्निर्जनेऽरण्ये राधावक्षःस्थलस्थितम् ॥८६॥
जलक्रीडां प्रकुर्वन्तं राधया सह कुत्रचित् ॥
राधिकाकबरीभारं कुर्वन्तं कुत्रचिद्वने ॥ ८७ ॥
कुत्रचिद्राधिकापादे दत्तवन्तमलक्तकम्॥
सदा चर्वितताम्बूलं गृह्णन्तं कुत्रचिन्मुदा ॥८८॥
पश्यन्तं कुत्रचिद्राधां पश्यन्तीं वक्रचक्षुषा॥
दत्तवन्तं च राधायै कृत्वा मालां च कुत्रचित् ॥ ८९ ॥
कुत्रचिद्राधया सार्धं गच्छन्तं रासमण्डलम् ॥
राधादत्तां गले मालां धृतवन्तं च कुत्रचित् ॥ 4.21.१९० ॥
सार्धं गोपालिकाभिश्च विहरन्तं च कुत्रचित् ॥
राधां गृहीत्वा गच्छन्तं विहाय तां च कुत्रचित् ॥ ९१ ॥
विप्रपत्नीदत्तमन्नं भुक्तवन्तं च कुत्रचित्॥
भुक्तवन्तं तालफलं बालकैः सह कुत्रचित् ॥९२॥
वस्त्रं गोपालिकानां च हरन्तं कुत्रचिन्मुदा ॥
गवां गणं व्याहरन्तं कुत्रचिद्बालकैः सह ॥ ९३ ॥
कालीयमूर्ध्नि पादाब्जं दत्तवन्तं च कुत्रचित् ॥
विनोदमुरलीशब्दं कुर्वन्तं कुत्रचिन्मुदा ॥ ९४ ॥
गायन्तं रम्यसङ्गीतं कुत्रचिद्बालकैः सह॥
स्तुत्वा शक्रः स्तवेन्द्रेण प्रणनाम हरिं भिया ॥९५॥
पुरा दत्तेन गुरुणा रणे वृत्रासुरेण च॥
कृष्णेन दत्तं कृपया ब्रह्मणे च तपस्यते ॥९६॥
एकादशाक्षरो मन्त्रः कवचं सर्वलक्षणम् ॥
दत्तमेतत्कुमाराय पुष्करे ब्रह्मणा पुरा ॥९७॥
कुमारोऽङ्गिरसे दत्तं गुरवेऽङ्गिरसा मुने ॥
इदमिन्द्रकृतं स्तोत्रं नित्यं भक्त्या च यः पठेत् ॥ ९८ ॥
स हि प्राप्य दृढां भक्तिमन्ते दास्यं लभेद्ध्रुवम्॥
जन्ममृत्युजराव्याधिशोकेभ्यो मुच्यते नरः ॥
न हि पश्यति स्वप्नेऽपि यमदूतं यमालयम्॥९९॥
नारायण उवाच ॥
इन्द्रस्य वचनं श्रुत्वा प्रसन्नः श्रीनिकेतनः॥4.21.२००॥
प्रीत्या तस्मै वरं दत्त्वा स्थापयामास पर्वतम् ॥
प्रणम्य च हरिं शक्रः प्रययौ स्वगणैः सह ॥१॥
गह्वरस्था जनाः सर्वे प्रजग्मुर्गह्वराद्गृहम् ॥
ते सर्वे मेनिरे कृष्णं परिपूर्णतमं विभुम् ॥ २ ॥
पुरस्कृत्य व्रजस्थांश्च प्रययौ स्वालयं हरिः ॥
तुष्टाव नन्दः पुत्रं तं पूर्णब्रह्म सनातनम् ॥
पुलकाञ्चितसर्वाङ्गो भक्तिपूर्णाश्रुलोचनः ॥ ३ ॥
नन्द उवाच ॥
नमो ब्रह्मण्यदेवाय गोब्राह्मणहिताय च ॥४॥
जगद्धिताय कृष्णाय गोविन्दाय नमोनमः ॥
नमो ब्रह्मण्यदेवाय ब्रह्मणे परमात्मने ॥ ५ ॥
अनन्तकोटिब्रह्माण्डधामधाम्ने नमोऽस्तु ते ॥
नमो मत्स्यादिरूपाणां जीवरूपायसाक्षिणे ॥६॥
निर्लिप्ताय निर्गुणाय निराकाराय ते नमः॥
अतिसूक्ष्मस्वरूपाय स्थूलात्स्थूलतमाय च ॥७॥
सर्वेश्वराय सर्वाय तेजोरूप नमोऽस्तु ते॥
अतिप्रत्यक्षरूपाय ध्यानासाध्याय योगिनाम् ॥८॥
ब्रह्मविष्णुमहेशानां वन्द्याय नित्यरूपिणे ॥
धाम्ने चतुर्ण्णां वर्णानां युगेष्वेव चतुर्षु च ॥९॥
शुक्लरक्तपीतश्यामाभिधानगुणशालिने ॥
योगिने योगरूपाय गुरवे योगिनामपि ॥4.21.२१०॥
सिद्धेश्वराय सिद्धाय सिद्धानां गुरवे नमः ॥
यं स्तोतुमक्षमो ब्रह्मा विष्णुर्यं स्तोतुमक्षमः ॥११॥
यं स्तोतुमक्षमो रुद्रः शेषो यं स्तोतुमक्षमः ॥
यं स्तोतुमक्षमो धर्मो यं स्तोतुमक्षमो रविः ॥१२॥
यं स्तोतुमक्षमो लम्बोदरश्चापि षडाननः ॥
यं स्तोतुमक्षमाः सर्वे मुनयः सनकादयः ॥१३॥
कपिलो न क्षमः स्तोतुं सिद्धेन्द्राणां गुरोर्गुरुः॥
न शक्तौ स्तवनं कर्तुं नरनारायणावृषी ॥१४॥
अन्ये जडधियः के वा स्तोतुं शक्ताः परात्परम्॥
वेदा न शक्ता नो वाणी न च लक्ष्मीः सरस्वती ॥१५॥
न राधा स्तवने शक्ता किं स्तुवन्ति विपश्चितः ॥
क्षमस्व निखिलं ब्रह्मन्नपराधं क्षणेक्षणे ॥ १६ ॥
रक्ष मां करुणा सिन्धो दीनबन्धो भवार्णवे ॥
पुरा तीर्थे तपस्तप्त्वा पुत्रः प्राप्तः सनातनः ॥ १७ ॥
स्वकीयचरणाम्भोजे भक्तिं दास्यं च देहि मे ॥
ब्रह्मत्वममरत्वं वा सालोक्यादिकमेव वा ॥१८॥
त्वत्पदाम्भोजदास्यस्य कलां नार्हन्ति षोडशीम् ॥
इन्द्रत्वं वा सुरत्वं वा सम्प्राप्तिं सिद्धिस्वर्गयोः ॥१९॥
राजत्वं चिरजीवित्वं सुधियो गणयन्ति किम् ॥
एतद्यत्कथितं सर्वं ब्रह्मत्वादिकमीश्वर ॥ 4.21.२२० ॥
भक्तसङ्गक्षणार्द्धस्य नोपमा ते किमर्हति ॥
त्वद्भक्तो यस्त्वत्सदृशः कस्त्वां तर्कितुमीश्वरः ॥२१॥
क्षणार्द्धालापमात्रेण पारं कर्तुं स चेश्वरः ॥
भक्तसङ्गाद्भवत्येव भक्तिं कर्तुमनेकधा ॥ २२ ॥
त्वद्भक्तजलदालापजलसेकेन वर्द्धते ॥
अभक्तालापतापात्तु शुष्कतां याति तत्क्षणम् ॥ ॥ २३ ॥
त्वद्गुणस्मृतिसेकाच्च वर्द्धते तत्क्षणे स्फुटम् ॥
त्वद्भक्त्यङ्कुरमुद्भूतं स्फीतं मानसजं परम् ॥ २४ ॥
न नश्यं वर्द्धनीयं च नित्यन्नित्यं क्षणेक्षणे ॥
ततः सम्प्राप्य ब्रह्मत्वं भक्तस्य जीवनाय च ॥ २५ ॥
ददात्येव फलं तस्मै हरिदास्यमनुत्तमम् ॥
सम्प्राप्य दुर्लभं दास्यं यदि दासो बभूव ह ॥ २६ ॥
सुनिश्चयेन तेनैव जितं सर्वं भयादिकम् ॥
इत्येवमुक्त्वा भक्त्या च नन्दस्तस्थौ हरेः पुरः ॥ २७ ॥
प्रसन्नवदनः कृष्णो ददौ तस्मै तदीप्सितम् ॥
एवं नन्दकृतं स्तोत्रं नित्यं भक्त्या च यः पठेत् ॥२८॥
सुदृढां भक्तिमाप्नोति सद्यो दास्यं लभेद्धरेः ॥
तपस्तप्त्वा यदा द्रोणस्तीर्थे च धरया सह ॥२९॥
स्तोत्रं तस्मै पुरा दत्तं ब्रह्मणा तत्सुदुर्लभम् ॥
हरेः षडक्षरो मन्त्रः कवचं सर्वरक्षणम् ॥4.21.२३०॥
इह सौभरिणा दत्तं तस्मै तुष्टेन पुष्करे ॥
तदेव कवचं स्तोत्रं स च मन्त्रः सुदुर्लभः॥ ॥ ३१ ॥
ब्रह्मणोंऽशेन मुनिना नन्दाय च तपस्यते ॥
मन्त्रः स्तोत्रं च कवचमिष्टदेवो गुरुस्तथा ॥ ३२ ॥
या यस्य विद्या प्राचीना न तां त्यजति निश्चितम् ॥
इत्येवं कथितं स्तोत्रं श्रीकृष्णाख्यानमद्भुतम् ॥
सुखदं मोक्षदं सारं भवबन्धविमोचनम् ॥ २३३ ॥
इति श्रीब्रह्मवैवर्ते महापुराणे श्रीकृष्णजन्मखण्डे नारायणनारदसंवादे इन्द्रयागभञ्जनो नामैकविंशतितमोऽध्यायः ॥२१॥">
  <meta property="og:locale" content="en_us">
  <meta property="og:type" content="article">
    <meta property="article:section" content="brahma-vaivarta-puranam">

  <meta itemprop="name" content="०२१">
  <meta itemprop="description" content="श्रीनारायण उवाच ॥
एकदाऽऽनन्दयुक्तश्च नन्दो गोपव्रजे मुने ॥
दुन्दुभिं वादयामास शक्रयागकृतोद्यमः ॥ १ ॥
दधि क्षीरं घृतं तक्रं नवनीतं गुडं मधु ॥
एतान्यादाय शक्रस्य पूजां कुर्वन्त्विति ब्रुवन् ॥२॥
येये सन्त्यत्र नगरे गोपा गोप्यश्च बालकाः ॥
बालिकाश्च द्विजा भूयो वैश्याः शूद्राश्च भक्तितः ॥ ३ ॥
इत्येवं श्रावयामास स्वयमेव मुदाऽन्वितः ॥
यष्टिमारोपयामास रम्यस्थाने सुविस्तृते ॥ ४ ॥
ददौ तत्र क्षौमवस्त्रं मालाजालं मनोहरम् ॥
चन्दनागुरुकस्तूरीकुङ्कुमद्रवमेव च ॥ ५ ॥
स्नातः कृताह्निको भक्त्या धृत्वा धौते च वाससी॥
उवास स्वर्णपीठे च प्रक्षालितपदाम्बुजः ॥६॥
नानाप्रकारपात्रैश्च ब्राह्मणैश्च पुरोहितैः ॥
गोपालैर्गोपिकाभिश्च बालाभिः सह बालकैः ॥ ७ ॥
एतस्मिन्नन्तरे तत्राजग्मुर्नगरवासिनः ॥
महासम्भृतसम्भारा नानोपायनसंयुताः ॥ ८ ॥
आजग्मुर्मुनयः सर्वे ज्वलन्तं ब्रह्मतेजसा ॥
शान्ताः शिष्यगणैः सार्धं वेदवेदाङ्गपारगाः ॥ ९ ॥
गर्गश्च गालवश्चैव शाकल्यः शाकटायनः ॥
गौतमः करुषः कण्वो वात्स्यः कात्यायनस्तथा ॥ 4.21.१० ॥
सौभरिर्वामदेवश्च याज्ञवल्क्यश्च पाणिनिः ॥
ऋष्यशृङ्गो गौरमुखो भरद्वाजश्च वामनः ॥११॥
कृष्णद्वैपायनः शृङ्गी सुमन्तुर्जैमिनिः कचः ॥
पराशरश्च मैत्रेयो वैशम्पायन एव च ॥ १२ ॥
ब्राह्मणाश्च कतिविधा भिक्षुका बन्दिनस्तथा ॥
भूपा वैश्याश्च शूद्राश्च समाजग्मुर्महोत्सवे ॥ १३ ॥
दृष्ट्वा मुनीन्द्रान्नन्दश्च ब्राह्मणान्भूमिपांस्तथा ॥
स्वर्णपीठात्समुत्तस्थौ व्रजाश्चोत्तस्थुरेव च॥ १४ ॥
प्रणम्य वासयामास मुनीन्द्रान्विप्रभूमिपान् ॥
तेषामनुमतिं प्राप्य तत्रोवास पुनर्मुदा ॥ १५ ॥
पाकं च यष्टिनिकटे कर्तुमाज्ञां चकार ह ॥
पाकप्राज्ञं ब्राह्मणानां शतमानीय सादरम् ॥ १६ ॥
तत्र रत्नप्रदीपाश्च जज्वलुः परितस्तथा ॥
अन्धीभूतं च धूपेन स्थानं तत्सुरभीकृतम् ॥ १७ ॥
नानाविधानि पुष्पाणि माल्यानि विविधानि च ॥
नैवेद्यं च बहुविधमपूर्वं सुमनोहरम् ॥ १८ ॥
तिललड्डुकपूर्णं च मण्डकानां सहस्रकम् ॥
स्वस्तिकैः परिपूर्णं च यष्टिस्थानं च नारद ॥ १९ ॥
कलशानां सहस्रं च पूर्णं शर्करया मुने ॥
यवगोधूमचूर्णानां लड्डुकैर्मधुरैर्वरैः ॥4.21.२०॥
घृतपक्वैर्विप्रकृतैः पूर्णानि कलशानि च ॥
वृक्षपक्वानि रम्याणि चारुरम्भाफलानि च ॥२१॥
फलानि परिपक्वानि कालदेशोद्भवानि च॥
क्षीराणां कुम्भलक्षाणि दध्नां तावन्ति नारद ॥ २२ ॥
मधूनां कुम्भशतकं सर्पिष्कुम्भ सहस्रकम् ॥
कलशानां त्रिलक्षाणि तक्रपूर्णानि निश्चितम् ॥ २३ ॥
घटानां पञ्चलक्षाणि गुडपूर्णानि निश्चितम् ॥
तिलतैलेन पूर्णं च कलशानां सहस्रकम् ॥ २४ ॥
वृषेन्द्राश्च बहुविधा भोगार्हद्रव्यवाहकाः ॥
नानाविधानि पात्राणि सौवर्णराजतानि च ॥ २९ ॥
स्वर्णपीठानि च ब्रह्मन्नाजग्मुर्यष्टिसन्निधिम् ॥
वस्त्राणि वरणार्हाणि चारूणि भूषणानि च ॥ २५ ॥
नानाविधानि वाद्यानि चारूणि मधुराणि च ॥
वादकाः स्वरयन्त्राणि वादयामासुरुत्सवे ॥ २७ ॥
छागलानां सहस्राणि महिषाणां शतानि च ॥
मेषकाणां च लक्षाणि ह्यानयामास तत्र वै ॥२८॥
शतान्येव गण्डकानामाजग्मुर्यष्टिसन्निधिम् ॥
प्रेक्षितानि च सर्वाणि रक्षितानि च रक्षकैः॥२९॥
बालकानां बालिकानां वृक्षाणां वृक्षयोषिताम् ॥
यूनां च युवतीनां च सङ्ख्यां कर्तुं च कः क्षमः ॥4.21.३०॥
गायकानां च सङ्गीतं नर्तकानां च नर्तनम् ॥
श्रुत्वा दृष्ट्वा जनाः सर्वे मुमुहुः सुमहोत्सवे ॥ ३१ ॥
रम्भोर्वशी मेनका च घृताची मोहिनी रतिः ॥
प्रभावती भानुमती विप्रचित्तिस्तिलोत्तमा ॥ ३२ ॥
चन्द्रप्रभा सुप्रभा च रत्नमाला मदालसा ॥
रेणुका रमणी ब्रह्मन्नेता आजग्मुरुत्सवे ॥ ३३ ॥
तासां नृत्येन गीतेन स्तनास्यश्रोणिदर्शनात् ॥
रूपेण वक्रदृष्ट्या च मूर्च्छां प्रापुश्च मानवाः ॥ ३४ ॥
एतस्मिन्नन्तरे शीघ्रमाजगाम हरिः स्वयम् ॥
गोपालबालकैः सार्धं बलेन बलशालिना॥३५॥
दृष्ट्वा तं च जनाः सर्वे सम्भ्रान्ता हर्षविह्वलाः ॥
उत्तस्थुराराद्भीताश्च पुलकाङ्कितविग्रहाः ॥ ३६॥
क्रीडास्थानात्समायान्तं शान्तं सुन्दरविग्रहम्॥
विनोदमुरलीवेणुशृङ्गशब्दसमन्वितम् ॥ ३७ ॥
सद्रत्नसारभूषाभिर्भूषितं कौस्तुभेन च ॥
चन्दनागुरुपङ्केन चर्चितं श्यामविग्रहम् ॥ ३८ ॥
शरन्मध्याह्नपद्मास्यं पश्यन्तं रत्नदर्पणे ॥
चारुचन्दनचन्द्रेण कस्तूरीबिन्दुना सह ॥ ३९ ॥
शशाङ्केन यथाऽऽकाशं भालमध्यविराजितम् ॥
मालतीमालया श्यामकण्ठवक्षःस्थलोज्ज्वलम् ॥4.21.४०॥
बकपङ्क्त्या यथाऽऽकाशं शारदीयं सुनिर्मलम्॥
चारुणा पीतवस्त्रेण शोभितं श्यामविग्रहम् ॥४१॥
विभान्तं विद्युता शश्वन्नवनिं नीरदं यथा ॥
कुन्दप्रसूनैर्गुञ्जाभिर्बद्धवक्रिमचूडकम् ॥ ४२ ॥
यथेन्द्रधनुषा भाति विभातं भगणैर्नभः ॥
रत्नकुण्डलदीप्त्या च स्मितवक्त्रसुशोभितम् ॥ ४३ ॥
शरत्प्रफुल्लपद्मं च द्युमणेः किरणैर्यथा ॥
विप्रक्षत्त्रियवैश्याश्च मुनयो बल्लवा मुने ॥ ४४ ॥
प्रणम्य वासयामासू रत्नसिंहासने शुभे ॥
उवास रत्नपीठे स तेषां मध्ये जगत्पतिः॥ ४५ ॥
यथा बभौ शरच्चन्द्रो ज्योतिषामन्तरे च खे ॥
श्रुत्वा तमूचुस्ते सर्वे जगतामीश्वरं परम् ॥ ४६ ॥
स्वेच्छामयं गुणातीतं ज्योतीरूपं सनातनम् ॥
दृष्ट्वा महोत्सवं शीघ्रमुवाच पितरं हरिः ॥
सर्वेषां दुर्लभां नीतिं नीतिशास्त्रविशारदः ॥ ४७ ॥
श्रीकृष्ण उवाच ॥
भोभो बल्लवराजेन्द्र किं करोषीह सुव्रत ॥ ४८ ॥
आराध्यः कश्च का पूजा किं फलं पूजने भवेत् ॥
फलेन साधनं किं वा कः सख्यः साधनेन च ॥ ४९ ॥
देवे रुष्टे भवेत्किं वा पूजायाः प्रतिबन्धके ॥
तुष्टो देवः किं ददाति फलमत्र परत्रकम् ॥ 4.21.५० ॥
काचिद्ददात्यत्र फलं परत्रेह न काचन ॥
काचिच्च नोभयत्रापि चोभयत्रापि काचन ॥ ५१ ॥
अवेदविहिता पूजा सर्वहानिकरण्डिका ॥
पूजेयमधुना वा ते किमु वा पुरुषक्रमात् ॥ ५२ ॥
दृष्टो देवस्त्वया कस्मिन्पूजेयं चानुसारिणी ॥
साक्षात्खादति देवस्ते साक्षात्किं वा न खादति ॥ ५३ ॥
साक्षाद्भुङ्क्ते च यो देवः सुप्रशस्तं तदर्चनम् ॥
साक्षात्खादति नैवेद्यं विप्ररूपी जनार्दनः ॥ ५४ ॥
ब्राह्मणे परितुष्टे च सन्तुष्टाः सर्वदेवताः ॥
किं तस्य देवपूजायां यो नियुक्तो द्विजार्चने ॥ ५५ ॥
पूजिता ब्राह्मणा येन पूजिताः सर्वदेवताः ॥
देवाय दत्त्वा नैवेद्यं द्विजाय न प्रयच्छति ॥ ५६ ॥
भस्मीभूतं च नैवेद्यं पूजनं निष्फलं भवेत्॥
विप्राय देवनैवेद्यदानाद्ध्रुवमनन्तकम् ॥५७॥
तुष्टो देवो वरं दत्त्वा प्रयाति च स्वमन्दिरम् ॥
दत्त्वा देवाय नैवेद्यं मूढो भुङ्क्ते स्वयं यदि॥५८॥
दत्तापहारी देवस्वं भुक्त्वा च नरकं व्रजेत् ॥
देवदत्तं न भोक्तव्यं नैवेद्यं च विना हरेः ॥९९॥
प्रशस्तं सर्वदेवेषु विष्णुनैवेद्यभोजनम्॥
अन्नं विष्ठा जलं मूत्रं यद्विष्णोरनिवेदितम् ॥ 4.21.६० ॥
सर्वेषां च क्रममिदं ब्राह्मणानां विशेषतः ॥
न दत्त्वा वस्तु देवाय दत्तं विप्राय चेत्सुधीः ॥ ६१ ॥
भुक्त्वा विप्रमुखे देवास्तुष्टाः स्वर्गं प्रयान्ति च ॥
तस्मात्सर्वप्रयत्नेन विप्राणामर्चनं कुरु ॥६२॥
प्रशस्तफलदातॄणामिह लोके परत्र च॥
जपस्तपश्च पूजा वा यज्ञदानं महोत्सवम् ॥ ६३ ॥
सर्वेषां कर्मणां सारं विप्रतुष्टिश्च दक्षिणा ॥
दक्षिणानां शरीरेषु तिष्ठन्ति सर्वदेवताः ॥ ॥६४॥
पादेषु सर्वतीर्थानि पुण्यानि पादधूलिषु ॥
पादोदके च विप्राणां तीर्थतोयानि सन्ति च ॥ ६५ ॥
तत्स्पर्शात्सर्वतीर्थेषु स्नानजन्यफलं लभेत् ॥
नश्यन्ति भक्षणाद्रोगा भक्तिभावेन बल्लव ॥६६॥
सप्तजन्मकृतात्पापान्मुच्यन्ते नात्र संशयः ॥
पापं पञ्चविधं कृत्वा यो विप्रं प्रणमेद्व्रजे ॥६७॥
स स्नातः सर्वतीर्थेषु सर्वपापात्प्रमुच्यते ॥
ब्राह्मणस्पर्शमात्रेण मुक्तो भवति पातकी ॥ ६८ ॥
दर्शनान्मुच्यते पापादिति वेदे निरूपितम् ॥
अप्राज्ञो वाऽथ प्राज्ञो वा ब्राह्मणो विष्णुविग्रहः ॥ ६९ ॥
प्रियाः प्राणाधिका विष्णोर्ये विप्रा हरिसेविनः ॥
द्विजानां हरिभक्तानां प्रभावो दुर्लभः श्रुतौ ॥4.21.७०॥
येषां पादाब्जरजसा सद्यः पूता वसुन्धरा॥
तेषां च पादचिह्नं यत्तीर्थं तत्परिकीर्तितम् ॥ ७१ ॥
तेषां च स्पर्शमात्रेण तीर्थपापं प्रणश्यति ॥
आलिङ्गनात्सदालापात्तेषामुच्छिष्टभोजनात् ॥ ॥ ७२ ॥
दर्शनात्स्पर्शनाच्चैव सर्वपापात्प्रमुच्यते ॥
भ्रमणे सर्वतीर्थानां यत्पुण्यं स्नानतो भवेत् ॥७३॥
हरिदासस्य विप्रस्य तत्पुण्यं दर्शनाल्लभेत् ॥
ये विप्रा हरये दत्त्वा नित्यमन्नं च भुञ्जते ॥७४॥
उच्छिष्टभोजनात्तेषां हरेर्दास्यं लभेन्नरः ॥
न दत्त्वा हरये भक्त्या भुञ्जते चेद्भ्रमादपि ॥ ७५ ॥
पुरीषसदृशं वस्तु जलं मूत्रसमं भवेत् ॥
शूद्रश्चेद्धरिभक्तश्च नैवेद्यभोजनोत्सुकः ॥ ७६ ॥ (तु. ब्रह्मवैवर्त २.१०.४९)
आमान्नं हरये दत्त्वा कृत्वा पाकं च खादति ॥
विप्रक्षत्रियवैश्यानां शालग्रामशिलार्चने ॥७७॥
अधिकारो न शूद्राणां हरेरप्यर्चने तथा ॥
द्रव्याण्येतानि गोपेन्द्र विप्रेभ्यश्चेन्न दास्यति ॥७८॥
भस्मीभूतानि सर्वाणि भविष्यन्ति न संशयः ॥
अन्नं च सर्वजीवेभ्यः पुण्यार्थं दातुमर्हति ॥ ७९ ॥
दत्त्वा विशिष्टजीवेभ्यो विशिष्टं फलमाप्नुयात् ॥
अतो दत्त्वा मानुषेभ्यो लभतेऽष्टगुणं फलम् ॥ 4.21.८० ॥
शूद्राणां द्विगुणं पुण्यं वैश्येभ्योऽन्नं प्रदाय च॥
दत्त्वाऽन्नं क्षत्रियेभ्योऽपि वैश्यानां द्विगुणं भवेत्॥
क्षत्त्रियाणां शतगुणं विप्रेभ्योऽन्नं प्रदाय च ॥ ८१ ॥
विप्राणां च शतगुणं शास्त्रज्ञे ब्राह्मणे फलम् ॥
शास्त्रज्ञानां शतगुणं भक्ते विप्रे लभेद्ध्रुवम् ॥ ८२ ॥
स चान्नं हरये दत्त्वा भुङ्क्ते भक्त्या च सादरम् ॥
विष्णवे विप्रभक्ताय दत्त्वा दातुश्च यत्फलम् ॥ ८३ ॥
तत्फलं लभते नूनं भक्तब्राह्मणभोजने ॥
भक्ते तुष्टे हरिस्तुष्टो हरौ तुष्टे च देवताः ॥ ८४ ॥
भवन्ति सिद्धाः शाखाश्च यथा मूलनिषेचनात् ॥
द्रव्याण्येतानि देवाय यद्येकस्मै प्रयच्छति ॥ ८५ ॥
सर्वे देवाश्च रुष्टाश्चेद्देवैः कः किं करिष्यति ॥
अथवाऽर्द्धं च वस्तूनां देहि गोवर्धनाय च ॥ ८६ ॥
गा वर्धयति नित्यं यस्तेन गोवर्धनः स्मृतः ॥
गोवर्धनसमस्तात पुण्यवान्न महीतले ॥ ८७ ॥
नित्यं ददाति गोभ्यो यो नवीनानि तृणानि च ॥
तीर्थस्थानेषु यत्पुण्यं यत्पुण्यं विप्रभोजने ॥ ८८ ॥
सर्वव्रतोपवासेषु सर्वेष्वेव तपःसु च ॥
यत्पुण्यं च महादाने यत्पुण्यं हरिसेवने ॥ ८९ ॥
भुवः पर्यटने यत्तु सर्ववाक्येषु यद्भवेत् ॥
यत्पुण्यं सर्वयज्ञेषु दीक्षायां च लभेन्नरः ॥ 4.21.९० ॥
तत्पुण्यं लभते प्राज्ञो गोभ्यो दत्त्वा तृणानि च ॥
भुक्तवन्तीं तृणं यश्च गां वारयति कामतः ॥ ९१ ॥
ब्रह्महत्या भवेत्तस्य प्रायश्चित्ताद्विशुध्यति॥
सर्वे देवा गवा मङ्गे तीर्थानि तत्पदेषु च ॥ ९२ ॥
तद्गुह्येषु स्वयं लक्ष्मीस्तिष्ठत्येव सदा पितः ॥
गोष्पदाक्तमृदा यो हि तिलकं कुरुते नरः॥९३॥
तीर्थस्नातो भवेत्सद्यो जयस्तस्य पदेपदे ॥
गावस्तिष्ठन्ति यत्रैव तत्तीर्थं परिकीर्तितम् ॥ ९४ ॥
प्राणांस्त्यक्ता नरस्तत्र सद्यो मुक्तो भवेद्ध्रुवम् ॥
ब्राह्मणानां गवामङ्गं यो हन्ति मानवाधमः ॥ ९५ ॥
ब्रह्महत्यासमं पापं भवेत्तस्य न संशयः ॥
नारायणांशान्विप्रांश्च गाश्च ये घ्नन्ति मानवाः ॥ ९६ ॥
कालसूत्रं च ते यान्ति यावच्चन्द्रदिवाकरौ ॥
इत्येवमुक्त्वा श्रीकृष्णो विरराम च नारद ॥९७॥
आनन्दयुक्तो नन्दश्च तमुवाच स्मिताननः ॥
नन्द उवाच ॥
पौर्वापरीयं पूजेति महेन्द्रस्य महात्मनः ॥ ९८ ॥
सुवृष्टिसाधनी साध्यं सर्वसस्यमनोहरम् ॥
सस्यानि प्राणिनां प्राणाः सस्याज्जीवन्ति जीविनः॥९९॥
पूजयन्ति व्रजस्थाश्च महेन्द्रं पुरुषक्रमात्॥
महोत्सवं वत्सरान्ते निर्विघ्नाय शिवाय च ॥ 4.21.१०० ॥
इत्येवं वचनं श्रुत्वा बलेन सह माधवः ॥
उच्चैर्जहास स पुनरुवाच पितरं मुदा ॥ 4.21.१ ॥
श्रीकृष्ण उवाच ॥
अहो श्रुतं विचित्रं ते वचनं परमाद्भुतम् ॥
उपहास्यं लोकशास्त्रं वेदेष्वेव विगर्हितम् ॥ २॥
निरूपणं नास्ति कुत्र शक्राद्वृष्टिः प्रजायते ॥
अपूर्वं नीतिवचनं श्रुतमद्य मुखात्तव ॥ ३ ॥
श्रुणु नीतिं श्रुतिमतां हे तात नानयं वदेः ॥
वचनं सामवेदोक्तं सन्तो जानन्ति सर्वत॥४॥
प्रश्नं कुरुष्व मन्त्रांश्च विविधानपि संसदि॥
ब्रुवन्तु परमार्थं च किमिन्द्राद्वृष्टिरेव च॥५॥
सूर्याद्धि जायते तोयं तोयात्सस्यानि शाखिनः ॥
तेभ्योऽन्नानि फलान्येव तेभ्यो जीवन्ति जीविनः ॥६॥
सूर्यग्रस्तं च नीरं च काले तस्मात्समुद्भवः॥
सूर्यो मेघादयः सर्वे विधात्रा ते निरूपिताः ॥ ७ ॥
यत्राब्दे यो जलधरो गजश्च सागरो मतः ॥
सस्याधिपो नृपो मन्त्री विधात्रा ते निरूपिताः ॥८॥
जलादिकानां सस्यानां तृणानां च निरूपितम् ॥
अब्देऽब्देऽस्त्येव तत्सर्वं कल्पे कल्पे युगेयुगे ॥ ९ ॥
हस्ती समुद्रादादाय करेण जलमीप्सितम् ॥
दद्याद्घनाय तद्दद्याद्वातेन प्रेरितो घनः ॥ 4.21.११० ॥
स्थानेस्थाने पृथिव्यां च कालेकाले यथोचितम्॥
ईशेच्छयाऽऽविर्भूतं च न भवेत्प्रतिबन्धकम् ॥ ११ ॥
भूतं भव्यं भविष्यच्च महत्क्षुद्रं च मध्यमम् ॥
धात्रा निरूपितं कर्म केन तात निवार्यते ॥ १२॥
जगच्चराचरं सर्वं कृतं तेनेश्वराज्ञया ॥
आदौ विनिर्मितं भक्ष्यं पश्चाज्जीव इति स्मृतः ॥ १३ ॥
अभ्यासात्स स्वभावो हि स्वभावात्कर्म एव च ॥
जायते कर्मणां भोगो जीविनां सुखदुःखयोः ॥ १४ ॥
यातनाजन्ममरणरोगशोकभयानि च ॥
समुत्पत्तिर्विपद्विद्या कविता वा यशोऽयशः ॥ १५ ॥
पुण्यं च स्वर्गवासश्च पापं नरकसंस्थितिः ॥
भुक्तिर्मुक्तिर्हरेर्दास्यं कर्मणा घटते नृणाम् ॥ १६ ॥
सर्वेषां जनको हीशश्चाभ्यासः शीलकर्मणाम् ॥
धातुश्च फलदाता च सर्वं तस्येच्छया भवेत् ॥१७॥
विनिर्मितो विराड्येन तत्त्वानि प्रकृतिर्जगत् ॥
कूर्मश्च शेषधरणी चाब्रह्मस्तम्ब एव च ॥१८॥
यस्याज्ञया मरुत्कूर्मं धक्ते शेषं बिभर्ति सः ॥
शेषो वसुन्धरां मूर्ध्ना सा च सर्वं चराचरम् ॥ १९ ॥
यस्याज्ञया सदा वाति जगत्प्राणो जगत्त्रये ॥
तपति भ्रमणं कृत्वा भूगोलं सुप्रभाकरः ॥ 4.21.१२० ॥
दहत्यग्निः सञ्चरते मृत्युश्च सर्वजन्तुषु ॥
उत्पत्तिः शाखिनां काले पुष्पाणि च फलानि च ॥ २१ ॥
स्वेस्वे स्थाने समुद्राश्च तूर्णं मज्जन्त्यधोऽधुना ॥
तमीशं भज भक्त्या च शक्रः किं कर्तुमीश्वरः ॥ २२ ॥
ब्रह्माण्डं च कतिविधमाविर्भूतं तिरोहितम् ॥
विधयश्च कतिविधा यस्य भ्रूभङ्गलीलया ॥ २३॥
मृत्योर्मृत्युः कालकालो विधातुर्विधिरेव स. ॥
भज तं शरणं तात स ते रक्षां करिष्यति ॥२४॥
अहोऽष्टाविंशदिन्द्राणां पतने यदहर्निशम् ॥
विधातुरेव जगतामष्टोत्तरशताधिकः ॥ २५ ॥
निमेषाद्यस्य पतनं निर्गुणस्यात्मनः प्रभोः ॥
एवम्भूते तिष्ठतीशे शक्रपूजा विडम्बनम् ॥२६॥
इत्येवमुक्त्वा श्रीकृष्णो विरराम च नारद॥
प्रशशंसुश्च मुनयो भगवन्तं सभासदः ॥ २७ ॥
नन्दः सपुलको हृष्टः सभायां साश्रुलोचनः ॥
आनन्दयुक्ता मनुजा यदि पुत्रैः परा जिताः ॥ २८ ॥
श्रीकृष्णाज्ञां समाज्ञाय चकार स्वस्तिवाचनम् ॥
क्रमेण वरणं तत्र सर्वेषां च चकार ह ॥ २९ ॥
पर्वतस्यमुनीन्द्राणां चकार पूजनं तदा ॥
बुधानां ब्राह्मणानां च गवां वह्नेश्च सादरम् ॥ 4.21.१३० ॥
तत्र पूजासमाप्तौ च क्रतौ च सुमहोत्सवे ॥
नानाप्रकारवाद्यानां बभूव शब्द उल्बणः ॥ ३१ ॥
जयशब्दः शङ्खशब्दो हरिशब्दो बभूव ह ॥
वेदमङ्गलकाण्डं च .पपाठ मुनिपुङ्गवः ॥३२॥
बन्दिनां प्रवरो डिण्डी कंसस्य सचिवः प्रियः ॥
उच्चैः पपाठ पुरतो मङ्गलं मङ्गलाष्टकम् ॥३३॥
कृष्णः शैलान्तिकं गत्चा भिन्नां मूर्तिं विधाय च ॥
वस्तु खादामि शैलोऽस्मि वरं वृण्वित्युवाच ह॥३४॥
उवाच नन्दं श्रीकृष्णः पश्य शौलं पितः पुरः॥
वरं प्रार्थय भद्रं ते भविता चेत्युवाच ह ॥३५॥
हरेर्दास्यं हरेर्भक्तिं वरं वव्रे स बल्लवः ॥
द्रव्यं भुक्त्वा वरं दत्त्वा सोऽन्तर्धानं चकार ह॥ ॥ ३६ ॥
मुनीन्द्रान्ब्राह्मणांश्चैव भोजयित्वा च गोपपाः ॥
बन्दिभ्यो ब्राह्मणेभ्यश्च मुनिभ्यश्च धनं ददौ ॥३७॥
मुनिभ्यो ब्राह्मणेभ्योऽपि दत्त्वा नन्दो मुदाऽन्वितः ॥
रामकृष्णौ पुरस्कृत्य सगणः स्वालयं ययौ ॥३८॥
रौप्यं वस्त्रं सुवर्णं च वरमश्वं मणिं तथा ॥
भक्ष्यं द्रव्यं बहुविधं बन्दिने डिण्डिने ददौ ॥ ३९ ॥
स्तुत्वा नत्वा रामकृष्णौ मुनयो ब्राह्मणा ययुः ॥
ययुरप्सरसः सर्वा गन्धर्वाः किन्नरास्तथा ॥ 4.21.१४० ॥
राजानो बल्लवाः सर्वे चाहूता ये महोत्सवे ॥
सर्वे प्रणम्य श्रीकृष्णं ययुः सादरपूर्वकम् ॥ ४१ ॥
एतस्मिन्नन्तरे शक्रः कोपप्रस्फुरिताधरः ॥
मखभङ्गे बहुविधां निन्दां श्रुत्वा सुरेश्वरः ॥ ४२ ॥
मरुद्भिर्वारिदैः सार्धं रथमारुह्य सत्वरम्॥
जगाम नन्दनगरं वृन्दारण्यं मनोहरम् ॥ ४३ ॥
सर्वे देवा ययुः पश्चाद्युद्धशास्त्रविशारदाः ॥
शस्त्रास्त्रपाणयः कोपाद्रथमारुह्य नारद ॥४४॥
वायुशब्दैर्मेघशब्दैः सैन्यशब्दैर्भयानकैः ॥
चकम्पे नगरं सर्वं नन्दो भयमवाप ह ॥९।
भार्यां सम्बोध्य स्वगणमुवाच शोककातरः ॥
रहः स्थलं समानीय नीतिशास्त्रविशारदः ॥ ४६ ॥
नन्द उवाच ॥
हे यशोदे समागच्छ वचनं शृणु रोहिणि ॥
रामकृष्णौ समादाय व्रज दूरं व्रजात्प्रिये ॥
बालका बालिका नार्यो यान्तु दूरं भयाकुलाः ॥ ४७ ॥
बलवन्तश्च गोपालास्तिष्ठन्तु मत्समीपतः ॥
पश्चाच्च निर्गमिष्यामो वयं च प्राणसङ्कटात् ॥४८ ॥
इत्युक्त्वा बल्लवश्रेष्ठः सस्मार श्रीहरिं भिया ॥
पुटाञ्जलियुतो भूत्वा भक्तिनम्रात्मकन्धरः ॥
काण्वशाखोक्तस्तोत्रेण तुष्टाव ह शचीपतिम् ॥ ४९ ॥
नन्द उवाच ॥
इन्द्रः सुरपतिः शक्रो दितिजः पवनाग्रजः ॥ 4.21.१५० ॥
सहस्राक्षो भगाङ्गश्च कश्यपाङ्गज एव च ॥
बिडौजाश्च सुनासीरो मरुत्वान्पाकशासनः ॥५१॥
जयन्तजनकः श्रीमाञ्छचीशो दैत्यसूदनः ॥
वज्रहस्तः कामसखो गौतमीव्रतनाशनः ॥ ५२ ॥
वृत्रहा वासवश्चैव दधीचिदेहभिक्षुकः ॥
विष्णुश्च वामनभ्राता पुरुहूतः पुरन्दरः ॥ ५३ ॥
दिवस्पतिः शतमखः सुत्रामा गोत्रभिद्विभुः ॥
लेखर्षभो बलारातिर्जम्भभेदी सुराश्रयः ॥५४॥
सङ्क्रन्दनो दुश्च्यवनस्तुराषाण्मेघवाहनः ॥
आखण्डलो हरिहयो नमुचिप्राणनाशनः ॥ ५५ ॥
वृद्धश्रवा वृषश्चैव दैत्यदर्पनिषूदनः ॥
षट्चत्वारिंशन्नामानि पापघ्नानि विनिश्चितम् ॥ ५६ ॥
स्तोत्रमेतत्कौथुमोक्तं नित्यं यदि पठेन्नरः ॥
महाविपत्तौ शक्रस्तं वज्रहस्तश्च रक्षति ॥ ५७ ॥
अतिवृष्टिशिलावृष्टिवज्रपाताच्च दारुणात् ॥
कदाचिन्न भयं तस्य रक्षिता वासवः स्वयम् ॥ ५८ ॥
यत्र गेहे स्तोत्रमिदं यश्च जानाति पुण्यवान् ॥
न तत्र वज्रपतनं शिलावृष्टिश्च नारद ॥ ५९ ॥
श्रीनारायण उवाच ॥
स्तोत्रं नन्दमुखाच्छ्रुत्वा चुकोप मधुसूदनः ॥4.21.६०॥
उवाच पितरं नीतिं प्रज्वलन्ब्रह्मतेजसा ॥
कं स्तौषि भीरो को वेन्द्रस्त्यज भीतिं ममान्तिके ॥ ६१ ॥
क्षणार्द्धे भस्मसात्कर्तुं क्षमोऽहमवलीलया॥
गाश्च वत्सांश्च बालांश्च योषितो हि भयातुराः ॥६२॥
गोवर्धनस्य कुहरे संस्थाप्य तिष्ठ निर्भयम् ॥
बालस्य वचनं श्रुत्वा तच्चकार मुदाऽन्वितः ॥ ६३ ॥
हरिर्दधार शैलं तं वामहस्तेन दण्डवत् ॥
एतस्मिन्नन्तरे तत्र दीप्तोऽपि रत्नतेजसा ॥ ६४ ॥
अन्धीभूतश्च सहसा बभूव रजसाऽऽवृतः ॥
सवातो मेघनिकरश्चच्छाद गगनं मुने ॥ ६५ ॥
वृन्दावने बभूवातिवृष्टिरेव निरन्तरम्॥
शिलावृष्टिर्वज्रवृष्टिरुल्कापातः सुदारुणः ॥ ६६ ॥
समस्तं पर्वतस्पर्शात्पतितं दूरतस्ततः ॥
विफलस्तत्समारम्भो यथाऽनीशोद्यमो मुने ॥ ६७ ॥
दृष्ट्वा मोघं च तत्सर्वं सद्यः शक्रश्चुकोप ह ॥
जग्राहामोघकुलिशं दधीच्यस्थिविनिर्मितम् ॥ ॥ ६८ ॥
दृष्ट्वा तं वज्रहस्तं च जहास मधुसूदनः ॥
सहस्तं स्तम्भयामास वज्रमेवातिदारुणम् ॥ ६९ ॥
सहामरगणं मोघं चकारस्तम्भनं विभुः॥
सर्वे तस्थुर्निश्चलास्ते भित्तौ पुत्तलिका यथा ॥ 4.21.१७० ॥
हरिणा जृम्भितः शक्रः सद्यस्तन्द्रामवाप ह ॥
ददर्श सर्वं तन्द्रायां तत्र कृष्णमयं जगत् ॥ ७१ ॥
द्विभुजं मुरलीहस्तं रत्नालङ्कारभूषितम् ॥
पीतवस्त्रपरीधानं रत्नसिंहासनस्थितम् ॥७२॥ ।
ईषद्धास्यप्रसन्नास्यं भक्तानुग्रहकातरम् ॥
चन्दनोक्षितसर्वाङ्गमेतत्सर्वं चराचरम् ॥ ७३ ॥
दृष्ट्वाऽद्भुततमं तत्र सद्यो मूर्च्छामवाप ह ॥
जजाप मन्त्रं तत्रैव प्रदत्तं गुरुणा पुरा ॥ ७४ ॥
सहस्रदलपद्मस्थं ददर्श ज्योतिरुल्बणम् ॥
तत्रान्तरे दिव्यरूपमतीव सुमनोहरम् ॥ ॥७५॥
नवीनजलदोत्कर्षं श्यामसुन्दरविग्रहम् ॥
सद्रत्नसारनिर्माणज्वलन्मकरकुण्डलम् ॥ ७६॥
ज्वलन्मणीन्द्रमकरकिरीटोज्ज्वल शेखरम् ॥
ज्वलता कौस्तुभेन्द्रेण कण्ठवक्षःस्थलोज्ज्वलम् ॥७७॥
मणिकेयूरवलयमणिमञ्जीररञ्जितम् ॥
अन्तर्बहिः समं दृष्ट्वा तुष्टाव परमेश्वरम् ॥ ७८ ॥
इन्द्र उवाच ॥
अक्षरं परमं ब्रह्म ज्योतीरूपं सनातनम् ॥
गुणातीतं निराकारं स्वेच्छामयमनन्तकम् ॥ ॥ ७९ ॥
भक्तध्यानाय सेवायै नानारूपधरं वरम् ॥
शुक्लरक्तपीतश्यामं युगानुक्रमणेन च ॥ १८० ॥
शुक्लतेजःस्वरूपं च सत्ये सत्यस्वरूपिणम्॥
त्रेतायां कुङ्कुमाकारं ज्वलन्तं ब्रह्मतेजसा ॥ ८१ ॥
द्वापरे पीतवर्णं च शोभितं पीतवाससा ॥
कृष्णवर्णं कलौ कृष्णं परिपूर्णतमं प्रभुम् ॥ ८२ ॥
नवधाराधरोत्कृष्टश्यामसुन्दरविग्रहम् ॥
नन्दैकनन्दनं वन्दे यशोदानन्दनं प्रभुम् ॥८३॥
गोपिकाचेतनहरं राधाप्राणाधिकं परम् ॥
विनोदमुरलीशब्दं कुर्वन्तं कौतुकेन च ॥८४ ॥
रूपेणाप्रतिमेनैव रत्नभूषणभूषितम् ॥
कन्दर्पकोटिसौन्दर्यं बिभ्रतं शान्तमीश्वरम्॥८९॥
क्रीडन्तं राधया सार्धं वृन्दारण्ये च कुत्रचित् ॥
कुत्रचिन्निर्जनेऽरण्ये राधावक्षःस्थलस्थितम् ॥८६॥
जलक्रीडां प्रकुर्वन्तं राधया सह कुत्रचित् ॥
राधिकाकबरीभारं कुर्वन्तं कुत्रचिद्वने ॥ ८७ ॥
कुत्रचिद्राधिकापादे दत्तवन्तमलक्तकम्॥
सदा चर्वितताम्बूलं गृह्णन्तं कुत्रचिन्मुदा ॥८८॥
पश्यन्तं कुत्रचिद्राधां पश्यन्तीं वक्रचक्षुषा॥
दत्तवन्तं च राधायै कृत्वा मालां च कुत्रचित् ॥ ८९ ॥
कुत्रचिद्राधया सार्धं गच्छन्तं रासमण्डलम् ॥
राधादत्तां गले मालां धृतवन्तं च कुत्रचित् ॥ 4.21.१९० ॥
सार्धं गोपालिकाभिश्च विहरन्तं च कुत्रचित् ॥
राधां गृहीत्वा गच्छन्तं विहाय तां च कुत्रचित् ॥ ९१ ॥
विप्रपत्नीदत्तमन्नं भुक्तवन्तं च कुत्रचित्॥
भुक्तवन्तं तालफलं बालकैः सह कुत्रचित् ॥९२॥
वस्त्रं गोपालिकानां च हरन्तं कुत्रचिन्मुदा ॥
गवां गणं व्याहरन्तं कुत्रचिद्बालकैः सह ॥ ९३ ॥
कालीयमूर्ध्नि पादाब्जं दत्तवन्तं च कुत्रचित् ॥
विनोदमुरलीशब्दं कुर्वन्तं कुत्रचिन्मुदा ॥ ९४ ॥
गायन्तं रम्यसङ्गीतं कुत्रचिद्बालकैः सह॥
स्तुत्वा शक्रः स्तवेन्द्रेण प्रणनाम हरिं भिया ॥९५॥
पुरा दत्तेन गुरुणा रणे वृत्रासुरेण च॥
कृष्णेन दत्तं कृपया ब्रह्मणे च तपस्यते ॥९६॥
एकादशाक्षरो मन्त्रः कवचं सर्वलक्षणम् ॥
दत्तमेतत्कुमाराय पुष्करे ब्रह्मणा पुरा ॥९७॥
कुमारोऽङ्गिरसे दत्तं गुरवेऽङ्गिरसा मुने ॥
इदमिन्द्रकृतं स्तोत्रं नित्यं भक्त्या च यः पठेत् ॥ ९८ ॥
स हि प्राप्य दृढां भक्तिमन्ते दास्यं लभेद्ध्रुवम्॥
जन्ममृत्युजराव्याधिशोकेभ्यो मुच्यते नरः ॥
न हि पश्यति स्वप्नेऽपि यमदूतं यमालयम्॥९९॥
नारायण उवाच ॥
इन्द्रस्य वचनं श्रुत्वा प्रसन्नः श्रीनिकेतनः॥4.21.२००॥
प्रीत्या तस्मै वरं दत्त्वा स्थापयामास पर्वतम् ॥
प्रणम्य च हरिं शक्रः प्रययौ स्वगणैः सह ॥१॥
गह्वरस्था जनाः सर्वे प्रजग्मुर्गह्वराद्गृहम् ॥
ते सर्वे मेनिरे कृष्णं परिपूर्णतमं विभुम् ॥ २ ॥
पुरस्कृत्य व्रजस्थांश्च प्रययौ स्वालयं हरिः ॥
तुष्टाव नन्दः पुत्रं तं पूर्णब्रह्म सनातनम् ॥
पुलकाञ्चितसर्वाङ्गो भक्तिपूर्णाश्रुलोचनः ॥ ३ ॥
नन्द उवाच ॥
नमो ब्रह्मण्यदेवाय गोब्राह्मणहिताय च ॥४॥
जगद्धिताय कृष्णाय गोविन्दाय नमोनमः ॥
नमो ब्रह्मण्यदेवाय ब्रह्मणे परमात्मने ॥ ५ ॥
अनन्तकोटिब्रह्माण्डधामधाम्ने नमोऽस्तु ते ॥
नमो मत्स्यादिरूपाणां जीवरूपायसाक्षिणे ॥६॥
निर्लिप्ताय निर्गुणाय निराकाराय ते नमः॥
अतिसूक्ष्मस्वरूपाय स्थूलात्स्थूलतमाय च ॥७॥
सर्वेश्वराय सर्वाय तेजोरूप नमोऽस्तु ते॥
अतिप्रत्यक्षरूपाय ध्यानासाध्याय योगिनाम् ॥८॥
ब्रह्मविष्णुमहेशानां वन्द्याय नित्यरूपिणे ॥
धाम्ने चतुर्ण्णां वर्णानां युगेष्वेव चतुर्षु च ॥९॥
शुक्लरक्तपीतश्यामाभिधानगुणशालिने ॥
योगिने योगरूपाय गुरवे योगिनामपि ॥4.21.२१०॥
सिद्धेश्वराय सिद्धाय सिद्धानां गुरवे नमः ॥
यं स्तोतुमक्षमो ब्रह्मा विष्णुर्यं स्तोतुमक्षमः ॥११॥
यं स्तोतुमक्षमो रुद्रः शेषो यं स्तोतुमक्षमः ॥
यं स्तोतुमक्षमो धर्मो यं स्तोतुमक्षमो रविः ॥१२॥
यं स्तोतुमक्षमो लम्बोदरश्चापि षडाननः ॥
यं स्तोतुमक्षमाः सर्वे मुनयः सनकादयः ॥१३॥
कपिलो न क्षमः स्तोतुं सिद्धेन्द्राणां गुरोर्गुरुः॥
न शक्तौ स्तवनं कर्तुं नरनारायणावृषी ॥१४॥
अन्ये जडधियः के वा स्तोतुं शक्ताः परात्परम्॥
वेदा न शक्ता नो वाणी न च लक्ष्मीः सरस्वती ॥१५॥
न राधा स्तवने शक्ता किं स्तुवन्ति विपश्चितः ॥
क्षमस्व निखिलं ब्रह्मन्नपराधं क्षणेक्षणे ॥ १६ ॥
रक्ष मां करुणा सिन्धो दीनबन्धो भवार्णवे ॥
पुरा तीर्थे तपस्तप्त्वा पुत्रः प्राप्तः सनातनः ॥ १७ ॥
स्वकीयचरणाम्भोजे भक्तिं दास्यं च देहि मे ॥
ब्रह्मत्वममरत्वं वा सालोक्यादिकमेव वा ॥१८॥
त्वत्पदाम्भोजदास्यस्य कलां नार्हन्ति षोडशीम् ॥
इन्द्रत्वं वा सुरत्वं वा सम्प्राप्तिं सिद्धिस्वर्गयोः ॥१९॥
राजत्वं चिरजीवित्वं सुधियो गणयन्ति किम् ॥
एतद्यत्कथितं सर्वं ब्रह्मत्वादिकमीश्वर ॥ 4.21.२२० ॥
भक्तसङ्गक्षणार्द्धस्य नोपमा ते किमर्हति ॥
त्वद्भक्तो यस्त्वत्सदृशः कस्त्वां तर्कितुमीश्वरः ॥२१॥
क्षणार्द्धालापमात्रेण पारं कर्तुं स चेश्वरः ॥
भक्तसङ्गाद्भवत्येव भक्तिं कर्तुमनेकधा ॥ २२ ॥
त्वद्भक्तजलदालापजलसेकेन वर्द्धते ॥
अभक्तालापतापात्तु शुष्कतां याति तत्क्षणम् ॥ ॥ २३ ॥
त्वद्गुणस्मृतिसेकाच्च वर्द्धते तत्क्षणे स्फुटम् ॥
त्वद्भक्त्यङ्कुरमुद्भूतं स्फीतं मानसजं परम् ॥ २४ ॥
न नश्यं वर्द्धनीयं च नित्यन्नित्यं क्षणेक्षणे ॥
ततः सम्प्राप्य ब्रह्मत्वं भक्तस्य जीवनाय च ॥ २५ ॥
ददात्येव फलं तस्मै हरिदास्यमनुत्तमम् ॥
सम्प्राप्य दुर्लभं दास्यं यदि दासो बभूव ह ॥ २६ ॥
सुनिश्चयेन तेनैव जितं सर्वं भयादिकम् ॥
इत्येवमुक्त्वा भक्त्या च नन्दस्तस्थौ हरेः पुरः ॥ २७ ॥
प्रसन्नवदनः कृष्णो ददौ तस्मै तदीप्सितम् ॥
एवं नन्दकृतं स्तोत्रं नित्यं भक्त्या च यः पठेत् ॥२८॥
सुदृढां भक्तिमाप्नोति सद्यो दास्यं लभेद्धरेः ॥
तपस्तप्त्वा यदा द्रोणस्तीर्थे च धरया सह ॥२९॥
स्तोत्रं तस्मै पुरा दत्तं ब्रह्मणा तत्सुदुर्लभम् ॥
हरेः षडक्षरो मन्त्रः कवचं सर्वरक्षणम् ॥4.21.२३०॥
इह सौभरिणा दत्तं तस्मै तुष्टेन पुष्करे ॥
तदेव कवचं स्तोत्रं स च मन्त्रः सुदुर्लभः॥ ॥ ३१ ॥
ब्रह्मणोंऽशेन मुनिना नन्दाय च तपस्यते ॥
मन्त्रः स्तोत्रं च कवचमिष्टदेवो गुरुस्तथा ॥ ३२ ॥
या यस्य विद्या प्राचीना न तां त्यजति निश्चितम् ॥
इत्येवं कथितं स्तोत्रं श्रीकृष्णाख्यानमद्भुतम् ॥
सुखदं मोक्षदं सारं भवबन्धविमोचनम् ॥ २३३ ॥
इति श्रीब्रह्मवैवर्ते महापुराणे श्रीकृष्णजन्मखण्डे नारायणनारदसंवादे इन्द्रयागभञ्जनो नामैकविंशतितमोऽध्यायः ॥२१॥">
  <meta itemprop="wordCount" content="2932">
  <meta name="twitter:card" content="summary">
  <meta name="twitter:title" content="०२१">
  <meta name="twitter:description" content="श्रीनारायण उवाच ॥
एकदाऽऽनन्दयुक्तश्च नन्दो गोपव्रजे मुने ॥
दुन्दुभिं वादयामास शक्रयागकृतोद्यमः ॥ १ ॥
दधि क्षीरं घृतं तक्रं नवनीतं गुडं मधु ॥
एतान्यादाय शक्रस्य पूजां कुर्वन्त्विति ब्रुवन् ॥२॥
येये सन्त्यत्र नगरे गोपा गोप्यश्च बालकाः ॥
बालिकाश्च द्विजा भूयो वैश्याः शूद्राश्च भक्तितः ॥ ३ ॥
इत्येवं श्रावयामास स्वयमेव मुदाऽन्वितः ॥
यष्टिमारोपयामास रम्यस्थाने सुविस्तृते ॥ ४ ॥
ददौ तत्र क्षौमवस्त्रं मालाजालं मनोहरम् ॥
चन्दनागुरुकस्तूरीकुङ्कुमद्रवमेव च ॥ ५ ॥
स्नातः कृताह्निको भक्त्या धृत्वा धौते च वाससी॥
उवास स्वर्णपीठे च प्रक्षालितपदाम्बुजः ॥६॥
नानाप्रकारपात्रैश्च ब्राह्मणैश्च पुरोहितैः ॥
गोपालैर्गोपिकाभिश्च बालाभिः सह बालकैः ॥ ७ ॥
एतस्मिन्नन्तरे तत्राजग्मुर्नगरवासिनः ॥
महासम्भृतसम्भारा नानोपायनसंयुताः ॥ ८ ॥
आजग्मुर्मुनयः सर्वे ज्वलन्तं ब्रह्मतेजसा ॥
शान्ताः शिष्यगणैः सार्धं वेदवेदाङ्गपारगाः ॥ ९ ॥
गर्गश्च गालवश्चैव शाकल्यः शाकटायनः ॥
गौतमः करुषः कण्वो वात्स्यः कात्यायनस्तथा ॥ 4.21.१० ॥
सौभरिर्वामदेवश्च याज्ञवल्क्यश्च पाणिनिः ॥
ऋष्यशृङ्गो गौरमुखो भरद्वाजश्च वामनः ॥११॥
कृष्णद्वैपायनः शृङ्गी सुमन्तुर्जैमिनिः कचः ॥
पराशरश्च मैत्रेयो वैशम्पायन एव च ॥ १२ ॥
ब्राह्मणाश्च कतिविधा भिक्षुका बन्दिनस्तथा ॥
भूपा वैश्याश्च शूद्राश्च समाजग्मुर्महोत्सवे ॥ १३ ॥
दृष्ट्वा मुनीन्द्रान्नन्दश्च ब्राह्मणान्भूमिपांस्तथा ॥
स्वर्णपीठात्समुत्तस्थौ व्रजाश्चोत्तस्थुरेव च॥ १४ ॥
प्रणम्य वासयामास मुनीन्द्रान्विप्रभूमिपान् ॥
तेषामनुमतिं प्राप्य तत्रोवास पुनर्मुदा ॥ १५ ॥
पाकं च यष्टिनिकटे कर्तुमाज्ञां चकार ह ॥
पाकप्राज्ञं ब्राह्मणानां शतमानीय सादरम् ॥ १६ ॥
तत्र रत्नप्रदीपाश्च जज्वलुः परितस्तथा ॥
अन्धीभूतं च धूपेन स्थानं तत्सुरभीकृतम् ॥ १७ ॥
नानाविधानि पुष्पाणि माल्यानि विविधानि च ॥
नैवेद्यं च बहुविधमपूर्वं सुमनोहरम् ॥ १८ ॥
तिललड्डुकपूर्णं च मण्डकानां सहस्रकम् ॥
स्वस्तिकैः परिपूर्णं च यष्टिस्थानं च नारद ॥ १९ ॥
कलशानां सहस्रं च पूर्णं शर्करया मुने ॥
यवगोधूमचूर्णानां लड्डुकैर्मधुरैर्वरैः ॥4.21.२०॥
घृतपक्वैर्विप्रकृतैः पूर्णानि कलशानि च ॥
वृक्षपक्वानि रम्याणि चारुरम्भाफलानि च ॥२१॥
फलानि परिपक्वानि कालदेशोद्भवानि च॥
क्षीराणां कुम्भलक्षाणि दध्नां तावन्ति नारद ॥ २२ ॥
मधूनां कुम्भशतकं सर्पिष्कुम्भ सहस्रकम् ॥
कलशानां त्रिलक्षाणि तक्रपूर्णानि निश्चितम् ॥ २३ ॥
घटानां पञ्चलक्षाणि गुडपूर्णानि निश्चितम् ॥
तिलतैलेन पूर्णं च कलशानां सहस्रकम् ॥ २४ ॥
वृषेन्द्राश्च बहुविधा भोगार्हद्रव्यवाहकाः ॥
नानाविधानि पात्राणि सौवर्णराजतानि च ॥ २९ ॥
स्वर्णपीठानि च ब्रह्मन्नाजग्मुर्यष्टिसन्निधिम् ॥
वस्त्राणि वरणार्हाणि चारूणि भूषणानि च ॥ २५ ॥
नानाविधानि वाद्यानि चारूणि मधुराणि च ॥
वादकाः स्वरयन्त्राणि वादयामासुरुत्सवे ॥ २७ ॥
छागलानां सहस्राणि महिषाणां शतानि च ॥
मेषकाणां च लक्षाणि ह्यानयामास तत्र वै ॥२८॥
शतान्येव गण्डकानामाजग्मुर्यष्टिसन्निधिम् ॥
प्रेक्षितानि च सर्वाणि रक्षितानि च रक्षकैः॥२९॥
बालकानां बालिकानां वृक्षाणां वृक्षयोषिताम् ॥
यूनां च युवतीनां च सङ्ख्यां कर्तुं च कः क्षमः ॥4.21.३०॥
गायकानां च सङ्गीतं नर्तकानां च नर्तनम् ॥
श्रुत्वा दृष्ट्वा जनाः सर्वे मुमुहुः सुमहोत्सवे ॥ ३१ ॥
रम्भोर्वशी मेनका च घृताची मोहिनी रतिः ॥
प्रभावती भानुमती विप्रचित्तिस्तिलोत्तमा ॥ ३२ ॥
चन्द्रप्रभा सुप्रभा च रत्नमाला मदालसा ॥
रेणुका रमणी ब्रह्मन्नेता आजग्मुरुत्सवे ॥ ३३ ॥
तासां नृत्येन गीतेन स्तनास्यश्रोणिदर्शनात् ॥
रूपेण वक्रदृष्ट्या च मूर्च्छां प्रापुश्च मानवाः ॥ ३४ ॥
एतस्मिन्नन्तरे शीघ्रमाजगाम हरिः स्वयम् ॥
गोपालबालकैः सार्धं बलेन बलशालिना॥३५॥
दृष्ट्वा तं च जनाः सर्वे सम्भ्रान्ता हर्षविह्वलाः ॥
उत्तस्थुराराद्भीताश्च पुलकाङ्कितविग्रहाः ॥ ३६॥
क्रीडास्थानात्समायान्तं शान्तं सुन्दरविग्रहम्॥
विनोदमुरलीवेणुशृङ्गशब्दसमन्वितम् ॥ ३७ ॥
सद्रत्नसारभूषाभिर्भूषितं कौस्तुभेन च ॥
चन्दनागुरुपङ्केन चर्चितं श्यामविग्रहम् ॥ ३८ ॥
शरन्मध्याह्नपद्मास्यं पश्यन्तं रत्नदर्पणे ॥
चारुचन्दनचन्द्रेण कस्तूरीबिन्दुना सह ॥ ३९ ॥
शशाङ्केन यथाऽऽकाशं भालमध्यविराजितम् ॥
मालतीमालया श्यामकण्ठवक्षःस्थलोज्ज्वलम् ॥4.21.४०॥
बकपङ्क्त्या यथाऽऽकाशं शारदीयं सुनिर्मलम्॥
चारुणा पीतवस्त्रेण शोभितं श्यामविग्रहम् ॥४१॥
विभान्तं विद्युता शश्वन्नवनिं नीरदं यथा ॥
कुन्दप्रसूनैर्गुञ्जाभिर्बद्धवक्रिमचूडकम् ॥ ४२ ॥
यथेन्द्रधनुषा भाति विभातं भगणैर्नभः ॥
रत्नकुण्डलदीप्त्या च स्मितवक्त्रसुशोभितम् ॥ ४३ ॥
शरत्प्रफुल्लपद्मं च द्युमणेः किरणैर्यथा ॥
विप्रक्षत्त्रियवैश्याश्च मुनयो बल्लवा मुने ॥ ४४ ॥
प्रणम्य वासयामासू रत्नसिंहासने शुभे ॥
उवास रत्नपीठे स तेषां मध्ये जगत्पतिः॥ ४५ ॥
यथा बभौ शरच्चन्द्रो ज्योतिषामन्तरे च खे ॥
श्रुत्वा तमूचुस्ते सर्वे जगतामीश्वरं परम् ॥ ४६ ॥
स्वेच्छामयं गुणातीतं ज्योतीरूपं सनातनम् ॥
दृष्ट्वा महोत्सवं शीघ्रमुवाच पितरं हरिः ॥
सर्वेषां दुर्लभां नीतिं नीतिशास्त्रविशारदः ॥ ४७ ॥
श्रीकृष्ण उवाच ॥
भोभो बल्लवराजेन्द्र किं करोषीह सुव्रत ॥ ४८ ॥
आराध्यः कश्च का पूजा किं फलं पूजने भवेत् ॥
फलेन साधनं किं वा कः सख्यः साधनेन च ॥ ४९ ॥
देवे रुष्टे भवेत्किं वा पूजायाः प्रतिबन्धके ॥
तुष्टो देवः किं ददाति फलमत्र परत्रकम् ॥ 4.21.५० ॥
काचिद्ददात्यत्र फलं परत्रेह न काचन ॥
काचिच्च नोभयत्रापि चोभयत्रापि काचन ॥ ५१ ॥
अवेदविहिता पूजा सर्वहानिकरण्डिका ॥
पूजेयमधुना वा ते किमु वा पुरुषक्रमात् ॥ ५२ ॥
दृष्टो देवस्त्वया कस्मिन्पूजेयं चानुसारिणी ॥
साक्षात्खादति देवस्ते साक्षात्किं वा न खादति ॥ ५३ ॥
साक्षाद्भुङ्क्ते च यो देवः सुप्रशस्तं तदर्चनम् ॥
साक्षात्खादति नैवेद्यं विप्ररूपी जनार्दनः ॥ ५४ ॥
ब्राह्मणे परितुष्टे च सन्तुष्टाः सर्वदेवताः ॥
किं तस्य देवपूजायां यो नियुक्तो द्विजार्चने ॥ ५५ ॥
पूजिता ब्राह्मणा येन पूजिताः सर्वदेवताः ॥
देवाय दत्त्वा नैवेद्यं द्विजाय न प्रयच्छति ॥ ५६ ॥
भस्मीभूतं च नैवेद्यं पूजनं निष्फलं भवेत्॥
विप्राय देवनैवेद्यदानाद्ध्रुवमनन्तकम् ॥५७॥
तुष्टो देवो वरं दत्त्वा प्रयाति च स्वमन्दिरम् ॥
दत्त्वा देवाय नैवेद्यं मूढो भुङ्क्ते स्वयं यदि॥५८॥
दत्तापहारी देवस्वं भुक्त्वा च नरकं व्रजेत् ॥
देवदत्तं न भोक्तव्यं नैवेद्यं च विना हरेः ॥९९॥
प्रशस्तं सर्वदेवेषु विष्णुनैवेद्यभोजनम्॥
अन्नं विष्ठा जलं मूत्रं यद्विष्णोरनिवेदितम् ॥ 4.21.६० ॥
सर्वेषां च क्रममिदं ब्राह्मणानां विशेषतः ॥
न दत्त्वा वस्तु देवाय दत्तं विप्राय चेत्सुधीः ॥ ६१ ॥
भुक्त्वा विप्रमुखे देवास्तुष्टाः स्वर्गं प्रयान्ति च ॥
तस्मात्सर्वप्रयत्नेन विप्राणामर्चनं कुरु ॥६२॥
प्रशस्तफलदातॄणामिह लोके परत्र च॥
जपस्तपश्च पूजा वा यज्ञदानं महोत्सवम् ॥ ६३ ॥
सर्वेषां कर्मणां सारं विप्रतुष्टिश्च दक्षिणा ॥
दक्षिणानां शरीरेषु तिष्ठन्ति सर्वदेवताः ॥ ॥६४॥
पादेषु सर्वतीर्थानि पुण्यानि पादधूलिषु ॥
पादोदके च विप्राणां तीर्थतोयानि सन्ति च ॥ ६५ ॥
तत्स्पर्शात्सर्वतीर्थेषु स्नानजन्यफलं लभेत् ॥
नश्यन्ति भक्षणाद्रोगा भक्तिभावेन बल्लव ॥६६॥
सप्तजन्मकृतात्पापान्मुच्यन्ते नात्र संशयः ॥
पापं पञ्चविधं कृत्वा यो विप्रं प्रणमेद्व्रजे ॥६७॥
स स्नातः सर्वतीर्थेषु सर्वपापात्प्रमुच्यते ॥
ब्राह्मणस्पर्शमात्रेण मुक्तो भवति पातकी ॥ ६८ ॥
दर्शनान्मुच्यते पापादिति वेदे निरूपितम् ॥
अप्राज्ञो वाऽथ प्राज्ञो वा ब्राह्मणो विष्णुविग्रहः ॥ ६९ ॥
प्रियाः प्राणाधिका विष्णोर्ये विप्रा हरिसेविनः ॥
द्विजानां हरिभक्तानां प्रभावो दुर्लभः श्रुतौ ॥4.21.७०॥
येषां पादाब्जरजसा सद्यः पूता वसुन्धरा॥
तेषां च पादचिह्नं यत्तीर्थं तत्परिकीर्तितम् ॥ ७१ ॥
तेषां च स्पर्शमात्रेण तीर्थपापं प्रणश्यति ॥
आलिङ्गनात्सदालापात्तेषामुच्छिष्टभोजनात् ॥ ॥ ७२ ॥
दर्शनात्स्पर्शनाच्चैव सर्वपापात्प्रमुच्यते ॥
भ्रमणे सर्वतीर्थानां यत्पुण्यं स्नानतो भवेत् ॥७३॥
हरिदासस्य विप्रस्य तत्पुण्यं दर्शनाल्लभेत् ॥
ये विप्रा हरये दत्त्वा नित्यमन्नं च भुञ्जते ॥७४॥
उच्छिष्टभोजनात्तेषां हरेर्दास्यं लभेन्नरः ॥
न दत्त्वा हरये भक्त्या भुञ्जते चेद्भ्रमादपि ॥ ७५ ॥
पुरीषसदृशं वस्तु जलं मूत्रसमं भवेत् ॥
शूद्रश्चेद्धरिभक्तश्च नैवेद्यभोजनोत्सुकः ॥ ७६ ॥ (तु. ब्रह्मवैवर्त २.१०.४९)
आमान्नं हरये दत्त्वा कृत्वा पाकं च खादति ॥
विप्रक्षत्रियवैश्यानां शालग्रामशिलार्चने ॥७७॥
अधिकारो न शूद्राणां हरेरप्यर्चने तथा ॥
द्रव्याण्येतानि गोपेन्द्र विप्रेभ्यश्चेन्न दास्यति ॥७८॥
भस्मीभूतानि सर्वाणि भविष्यन्ति न संशयः ॥
अन्नं च सर्वजीवेभ्यः पुण्यार्थं दातुमर्हति ॥ ७९ ॥
दत्त्वा विशिष्टजीवेभ्यो विशिष्टं फलमाप्नुयात् ॥
अतो दत्त्वा मानुषेभ्यो लभतेऽष्टगुणं फलम् ॥ 4.21.८० ॥
शूद्राणां द्विगुणं पुण्यं वैश्येभ्योऽन्नं प्रदाय च॥
दत्त्वाऽन्नं क्षत्रियेभ्योऽपि वैश्यानां द्विगुणं भवेत्॥
क्षत्त्रियाणां शतगुणं विप्रेभ्योऽन्नं प्रदाय च ॥ ८१ ॥
विप्राणां च शतगुणं शास्त्रज्ञे ब्राह्मणे फलम् ॥
शास्त्रज्ञानां शतगुणं भक्ते विप्रे लभेद्ध्रुवम् ॥ ८२ ॥
स चान्नं हरये दत्त्वा भुङ्क्ते भक्त्या च सादरम् ॥
विष्णवे विप्रभक्ताय दत्त्वा दातुश्च यत्फलम् ॥ ८३ ॥
तत्फलं लभते नूनं भक्तब्राह्मणभोजने ॥
भक्ते तुष्टे हरिस्तुष्टो हरौ तुष्टे च देवताः ॥ ८४ ॥
भवन्ति सिद्धाः शाखाश्च यथा मूलनिषेचनात् ॥
द्रव्याण्येतानि देवाय यद्येकस्मै प्रयच्छति ॥ ८५ ॥
सर्वे देवाश्च रुष्टाश्चेद्देवैः कः किं करिष्यति ॥
अथवाऽर्द्धं च वस्तूनां देहि गोवर्धनाय च ॥ ८६ ॥
गा वर्धयति नित्यं यस्तेन गोवर्धनः स्मृतः ॥
गोवर्धनसमस्तात पुण्यवान्न महीतले ॥ ८७ ॥
नित्यं ददाति गोभ्यो यो नवीनानि तृणानि च ॥
तीर्थस्थानेषु यत्पुण्यं यत्पुण्यं विप्रभोजने ॥ ८८ ॥
सर्वव्रतोपवासेषु सर्वेष्वेव तपःसु च ॥
यत्पुण्यं च महादाने यत्पुण्यं हरिसेवने ॥ ८९ ॥
भुवः पर्यटने यत्तु सर्ववाक्येषु यद्भवेत् ॥
यत्पुण्यं सर्वयज्ञेषु दीक्षायां च लभेन्नरः ॥ 4.21.९० ॥
तत्पुण्यं लभते प्राज्ञो गोभ्यो दत्त्वा तृणानि च ॥
भुक्तवन्तीं तृणं यश्च गां वारयति कामतः ॥ ९१ ॥
ब्रह्महत्या भवेत्तस्य प्रायश्चित्ताद्विशुध्यति॥
सर्वे देवा गवा मङ्गे तीर्थानि तत्पदेषु च ॥ ९२ ॥
तद्गुह्येषु स्वयं लक्ष्मीस्तिष्ठत्येव सदा पितः ॥
गोष्पदाक्तमृदा यो हि तिलकं कुरुते नरः॥९३॥
तीर्थस्नातो भवेत्सद्यो जयस्तस्य पदेपदे ॥
गावस्तिष्ठन्ति यत्रैव तत्तीर्थं परिकीर्तितम् ॥ ९४ ॥
प्राणांस्त्यक्ता नरस्तत्र सद्यो मुक्तो भवेद्ध्रुवम् ॥
ब्राह्मणानां गवामङ्गं यो हन्ति मानवाधमः ॥ ९५ ॥
ब्रह्महत्यासमं पापं भवेत्तस्य न संशयः ॥
नारायणांशान्विप्रांश्च गाश्च ये घ्नन्ति मानवाः ॥ ९६ ॥
कालसूत्रं च ते यान्ति यावच्चन्द्रदिवाकरौ ॥
इत्येवमुक्त्वा श्रीकृष्णो विरराम च नारद ॥९७॥
आनन्दयुक्तो नन्दश्च तमुवाच स्मिताननः ॥
नन्द उवाच ॥
पौर्वापरीयं पूजेति महेन्द्रस्य महात्मनः ॥ ९८ ॥
सुवृष्टिसाधनी साध्यं सर्वसस्यमनोहरम् ॥
सस्यानि प्राणिनां प्राणाः सस्याज्जीवन्ति जीविनः॥९९॥
पूजयन्ति व्रजस्थाश्च महेन्द्रं पुरुषक्रमात्॥
महोत्सवं वत्सरान्ते निर्विघ्नाय शिवाय च ॥ 4.21.१०० ॥
इत्येवं वचनं श्रुत्वा बलेन सह माधवः ॥
उच्चैर्जहास स पुनरुवाच पितरं मुदा ॥ 4.21.१ ॥
श्रीकृष्ण उवाच ॥
अहो श्रुतं विचित्रं ते वचनं परमाद्भुतम् ॥
उपहास्यं लोकशास्त्रं वेदेष्वेव विगर्हितम् ॥ २॥
निरूपणं नास्ति कुत्र शक्राद्वृष्टिः प्रजायते ॥
अपूर्वं नीतिवचनं श्रुतमद्य मुखात्तव ॥ ३ ॥
श्रुणु नीतिं श्रुतिमतां हे तात नानयं वदेः ॥
वचनं सामवेदोक्तं सन्तो जानन्ति सर्वत॥४॥
प्रश्नं कुरुष्व मन्त्रांश्च विविधानपि संसदि॥
ब्रुवन्तु परमार्थं च किमिन्द्राद्वृष्टिरेव च॥५॥
सूर्याद्धि जायते तोयं तोयात्सस्यानि शाखिनः ॥
तेभ्योऽन्नानि फलान्येव तेभ्यो जीवन्ति जीविनः ॥६॥
सूर्यग्रस्तं च नीरं च काले तस्मात्समुद्भवः॥
सूर्यो मेघादयः सर्वे विधात्रा ते निरूपिताः ॥ ७ ॥
यत्राब्दे यो जलधरो गजश्च सागरो मतः ॥
सस्याधिपो नृपो मन्त्री विधात्रा ते निरूपिताः ॥८॥
जलादिकानां सस्यानां तृणानां च निरूपितम् ॥
अब्देऽब्देऽस्त्येव तत्सर्वं कल्पे कल्पे युगेयुगे ॥ ९ ॥
हस्ती समुद्रादादाय करेण जलमीप्सितम् ॥
दद्याद्घनाय तद्दद्याद्वातेन प्रेरितो घनः ॥ 4.21.११० ॥
स्थानेस्थाने पृथिव्यां च कालेकाले यथोचितम्॥
ईशेच्छयाऽऽविर्भूतं च न भवेत्प्रतिबन्धकम् ॥ ११ ॥
भूतं भव्यं भविष्यच्च महत्क्षुद्रं च मध्यमम् ॥
धात्रा निरूपितं कर्म केन तात निवार्यते ॥ १२॥
जगच्चराचरं सर्वं कृतं तेनेश्वराज्ञया ॥
आदौ विनिर्मितं भक्ष्यं पश्चाज्जीव इति स्मृतः ॥ १३ ॥
अभ्यासात्स स्वभावो हि स्वभावात्कर्म एव च ॥
जायते कर्मणां भोगो जीविनां सुखदुःखयोः ॥ १४ ॥
यातनाजन्ममरणरोगशोकभयानि च ॥
समुत्पत्तिर्विपद्विद्या कविता वा यशोऽयशः ॥ १५ ॥
पुण्यं च स्वर्गवासश्च पापं नरकसंस्थितिः ॥
भुक्तिर्मुक्तिर्हरेर्दास्यं कर्मणा घटते नृणाम् ॥ १६ ॥
सर्वेषां जनको हीशश्चाभ्यासः शीलकर्मणाम् ॥
धातुश्च फलदाता च सर्वं तस्येच्छया भवेत् ॥१७॥
विनिर्मितो विराड्येन तत्त्वानि प्रकृतिर्जगत् ॥
कूर्मश्च शेषधरणी चाब्रह्मस्तम्ब एव च ॥१८॥
यस्याज्ञया मरुत्कूर्मं धक्ते शेषं बिभर्ति सः ॥
शेषो वसुन्धरां मूर्ध्ना सा च सर्वं चराचरम् ॥ १९ ॥
यस्याज्ञया सदा वाति जगत्प्राणो जगत्त्रये ॥
तपति भ्रमणं कृत्वा भूगोलं सुप्रभाकरः ॥ 4.21.१२० ॥
दहत्यग्निः सञ्चरते मृत्युश्च सर्वजन्तुषु ॥
उत्पत्तिः शाखिनां काले पुष्पाणि च फलानि च ॥ २१ ॥
स्वेस्वे स्थाने समुद्राश्च तूर्णं मज्जन्त्यधोऽधुना ॥
तमीशं भज भक्त्या च शक्रः किं कर्तुमीश्वरः ॥ २२ ॥
ब्रह्माण्डं च कतिविधमाविर्भूतं तिरोहितम् ॥
विधयश्च कतिविधा यस्य भ्रूभङ्गलीलया ॥ २३॥
मृत्योर्मृत्युः कालकालो विधातुर्विधिरेव स. ॥
भज तं शरणं तात स ते रक्षां करिष्यति ॥२४॥
अहोऽष्टाविंशदिन्द्राणां पतने यदहर्निशम् ॥
विधातुरेव जगतामष्टोत्तरशताधिकः ॥ २५ ॥
निमेषाद्यस्य पतनं निर्गुणस्यात्मनः प्रभोः ॥
एवम्भूते तिष्ठतीशे शक्रपूजा विडम्बनम् ॥२६॥
इत्येवमुक्त्वा श्रीकृष्णो विरराम च नारद॥
प्रशशंसुश्च मुनयो भगवन्तं सभासदः ॥ २७ ॥
नन्दः सपुलको हृष्टः सभायां साश्रुलोचनः ॥
आनन्दयुक्ता मनुजा यदि पुत्रैः परा जिताः ॥ २८ ॥
श्रीकृष्णाज्ञां समाज्ञाय चकार स्वस्तिवाचनम् ॥
क्रमेण वरणं तत्र सर्वेषां च चकार ह ॥ २९ ॥
पर्वतस्यमुनीन्द्राणां चकार पूजनं तदा ॥
बुधानां ब्राह्मणानां च गवां वह्नेश्च सादरम् ॥ 4.21.१३० ॥
तत्र पूजासमाप्तौ च क्रतौ च सुमहोत्सवे ॥
नानाप्रकारवाद्यानां बभूव शब्द उल्बणः ॥ ३१ ॥
जयशब्दः शङ्खशब्दो हरिशब्दो बभूव ह ॥
वेदमङ्गलकाण्डं च .पपाठ मुनिपुङ्गवः ॥३२॥
बन्दिनां प्रवरो डिण्डी कंसस्य सचिवः प्रियः ॥
उच्चैः पपाठ पुरतो मङ्गलं मङ्गलाष्टकम् ॥३३॥
कृष्णः शैलान्तिकं गत्चा भिन्नां मूर्तिं विधाय च ॥
वस्तु खादामि शैलोऽस्मि वरं वृण्वित्युवाच ह॥३४॥
उवाच नन्दं श्रीकृष्णः पश्य शौलं पितः पुरः॥
वरं प्रार्थय भद्रं ते भविता चेत्युवाच ह ॥३५॥
हरेर्दास्यं हरेर्भक्तिं वरं वव्रे स बल्लवः ॥
द्रव्यं भुक्त्वा वरं दत्त्वा सोऽन्तर्धानं चकार ह॥ ॥ ३६ ॥
मुनीन्द्रान्ब्राह्मणांश्चैव भोजयित्वा च गोपपाः ॥
बन्दिभ्यो ब्राह्मणेभ्यश्च मुनिभ्यश्च धनं ददौ ॥३७॥
मुनिभ्यो ब्राह्मणेभ्योऽपि दत्त्वा नन्दो मुदाऽन्वितः ॥
रामकृष्णौ पुरस्कृत्य सगणः स्वालयं ययौ ॥३८॥
रौप्यं वस्त्रं सुवर्णं च वरमश्वं मणिं तथा ॥
भक्ष्यं द्रव्यं बहुविधं बन्दिने डिण्डिने ददौ ॥ ३९ ॥
स्तुत्वा नत्वा रामकृष्णौ मुनयो ब्राह्मणा ययुः ॥
ययुरप्सरसः सर्वा गन्धर्वाः किन्नरास्तथा ॥ 4.21.१४० ॥
राजानो बल्लवाः सर्वे चाहूता ये महोत्सवे ॥
सर्वे प्रणम्य श्रीकृष्णं ययुः सादरपूर्वकम् ॥ ४१ ॥
एतस्मिन्नन्तरे शक्रः कोपप्रस्फुरिताधरः ॥
मखभङ्गे बहुविधां निन्दां श्रुत्वा सुरेश्वरः ॥ ४२ ॥
मरुद्भिर्वारिदैः सार्धं रथमारुह्य सत्वरम्॥
जगाम नन्दनगरं वृन्दारण्यं मनोहरम् ॥ ४३ ॥
सर्वे देवा ययुः पश्चाद्युद्धशास्त्रविशारदाः ॥
शस्त्रास्त्रपाणयः कोपाद्रथमारुह्य नारद ॥४४॥
वायुशब्दैर्मेघशब्दैः सैन्यशब्दैर्भयानकैः ॥
चकम्पे नगरं सर्वं नन्दो भयमवाप ह ॥९।
भार्यां सम्बोध्य स्वगणमुवाच शोककातरः ॥
रहः स्थलं समानीय नीतिशास्त्रविशारदः ॥ ४६ ॥
नन्द उवाच ॥
हे यशोदे समागच्छ वचनं शृणु रोहिणि ॥
रामकृष्णौ समादाय व्रज दूरं व्रजात्प्रिये ॥
बालका बालिका नार्यो यान्तु दूरं भयाकुलाः ॥ ४७ ॥
बलवन्तश्च गोपालास्तिष्ठन्तु मत्समीपतः ॥
पश्चाच्च निर्गमिष्यामो वयं च प्राणसङ्कटात् ॥४८ ॥
इत्युक्त्वा बल्लवश्रेष्ठः सस्मार श्रीहरिं भिया ॥
पुटाञ्जलियुतो भूत्वा भक्तिनम्रात्मकन्धरः ॥
काण्वशाखोक्तस्तोत्रेण तुष्टाव ह शचीपतिम् ॥ ४९ ॥
नन्द उवाच ॥
इन्द्रः सुरपतिः शक्रो दितिजः पवनाग्रजः ॥ 4.21.१५० ॥
सहस्राक्षो भगाङ्गश्च कश्यपाङ्गज एव च ॥
बिडौजाश्च सुनासीरो मरुत्वान्पाकशासनः ॥५१॥
जयन्तजनकः श्रीमाञ्छचीशो दैत्यसूदनः ॥
वज्रहस्तः कामसखो गौतमीव्रतनाशनः ॥ ५२ ॥
वृत्रहा वासवश्चैव दधीचिदेहभिक्षुकः ॥
विष्णुश्च वामनभ्राता पुरुहूतः पुरन्दरः ॥ ५३ ॥
दिवस्पतिः शतमखः सुत्रामा गोत्रभिद्विभुः ॥
लेखर्षभो बलारातिर्जम्भभेदी सुराश्रयः ॥५४॥
सङ्क्रन्दनो दुश्च्यवनस्तुराषाण्मेघवाहनः ॥
आखण्डलो हरिहयो नमुचिप्राणनाशनः ॥ ५५ ॥
वृद्धश्रवा वृषश्चैव दैत्यदर्पनिषूदनः ॥
षट्चत्वारिंशन्नामानि पापघ्नानि विनिश्चितम् ॥ ५६ ॥
स्तोत्रमेतत्कौथुमोक्तं नित्यं यदि पठेन्नरः ॥
महाविपत्तौ शक्रस्तं वज्रहस्तश्च रक्षति ॥ ५७ ॥
अतिवृष्टिशिलावृष्टिवज्रपाताच्च दारुणात् ॥
कदाचिन्न भयं तस्य रक्षिता वासवः स्वयम् ॥ ५८ ॥
यत्र गेहे स्तोत्रमिदं यश्च जानाति पुण्यवान् ॥
न तत्र वज्रपतनं शिलावृष्टिश्च नारद ॥ ५९ ॥
श्रीनारायण उवाच ॥
स्तोत्रं नन्दमुखाच्छ्रुत्वा चुकोप मधुसूदनः ॥4.21.६०॥
उवाच पितरं नीतिं प्रज्वलन्ब्रह्मतेजसा ॥
कं स्तौषि भीरो को वेन्द्रस्त्यज भीतिं ममान्तिके ॥ ६१ ॥
क्षणार्द्धे भस्मसात्कर्तुं क्षमोऽहमवलीलया॥
गाश्च वत्सांश्च बालांश्च योषितो हि भयातुराः ॥६२॥
गोवर्धनस्य कुहरे संस्थाप्य तिष्ठ निर्भयम् ॥
बालस्य वचनं श्रुत्वा तच्चकार मुदाऽन्वितः ॥ ६३ ॥
हरिर्दधार शैलं तं वामहस्तेन दण्डवत् ॥
एतस्मिन्नन्तरे तत्र दीप्तोऽपि रत्नतेजसा ॥ ६४ ॥
अन्धीभूतश्च सहसा बभूव रजसाऽऽवृतः ॥
सवातो मेघनिकरश्चच्छाद गगनं मुने ॥ ६५ ॥
वृन्दावने बभूवातिवृष्टिरेव निरन्तरम्॥
शिलावृष्टिर्वज्रवृष्टिरुल्कापातः सुदारुणः ॥ ६६ ॥
समस्तं पर्वतस्पर्शात्पतितं दूरतस्ततः ॥
विफलस्तत्समारम्भो यथाऽनीशोद्यमो मुने ॥ ६७ ॥
दृष्ट्वा मोघं च तत्सर्वं सद्यः शक्रश्चुकोप ह ॥
जग्राहामोघकुलिशं दधीच्यस्थिविनिर्मितम् ॥ ॥ ६८ ॥
दृष्ट्वा तं वज्रहस्तं च जहास मधुसूदनः ॥
सहस्तं स्तम्भयामास वज्रमेवातिदारुणम् ॥ ६९ ॥
सहामरगणं मोघं चकारस्तम्भनं विभुः॥
सर्वे तस्थुर्निश्चलास्ते भित्तौ पुत्तलिका यथा ॥ 4.21.१७० ॥
हरिणा जृम्भितः शक्रः सद्यस्तन्द्रामवाप ह ॥
ददर्श सर्वं तन्द्रायां तत्र कृष्णमयं जगत् ॥ ७१ ॥
द्विभुजं मुरलीहस्तं रत्नालङ्कारभूषितम् ॥
पीतवस्त्रपरीधानं रत्नसिंहासनस्थितम् ॥७२॥ ।
ईषद्धास्यप्रसन्नास्यं भक्तानुग्रहकातरम् ॥
चन्दनोक्षितसर्वाङ्गमेतत्सर्वं चराचरम् ॥ ७३ ॥
दृष्ट्वाऽद्भुततमं तत्र सद्यो मूर्च्छामवाप ह ॥
जजाप मन्त्रं तत्रैव प्रदत्तं गुरुणा पुरा ॥ ७४ ॥
सहस्रदलपद्मस्थं ददर्श ज्योतिरुल्बणम् ॥
तत्रान्तरे दिव्यरूपमतीव सुमनोहरम् ॥ ॥७५॥
नवीनजलदोत्कर्षं श्यामसुन्दरविग्रहम् ॥
सद्रत्नसारनिर्माणज्वलन्मकरकुण्डलम् ॥ ७६॥
ज्वलन्मणीन्द्रमकरकिरीटोज्ज्वल शेखरम् ॥
ज्वलता कौस्तुभेन्द्रेण कण्ठवक्षःस्थलोज्ज्वलम् ॥७७॥
मणिकेयूरवलयमणिमञ्जीररञ्जितम् ॥
अन्तर्बहिः समं दृष्ट्वा तुष्टाव परमेश्वरम् ॥ ७८ ॥
इन्द्र उवाच ॥
अक्षरं परमं ब्रह्म ज्योतीरूपं सनातनम् ॥
गुणातीतं निराकारं स्वेच्छामयमनन्तकम् ॥ ॥ ७९ ॥
भक्तध्यानाय सेवायै नानारूपधरं वरम् ॥
शुक्लरक्तपीतश्यामं युगानुक्रमणेन च ॥ १८० ॥
शुक्लतेजःस्वरूपं च सत्ये सत्यस्वरूपिणम्॥
त्रेतायां कुङ्कुमाकारं ज्वलन्तं ब्रह्मतेजसा ॥ ८१ ॥
द्वापरे पीतवर्णं च शोभितं पीतवाससा ॥
कृष्णवर्णं कलौ कृष्णं परिपूर्णतमं प्रभुम् ॥ ८२ ॥
नवधाराधरोत्कृष्टश्यामसुन्दरविग्रहम् ॥
नन्दैकनन्दनं वन्दे यशोदानन्दनं प्रभुम् ॥८३॥
गोपिकाचेतनहरं राधाप्राणाधिकं परम् ॥
विनोदमुरलीशब्दं कुर्वन्तं कौतुकेन च ॥८४ ॥
रूपेणाप्रतिमेनैव रत्नभूषणभूषितम् ॥
कन्दर्पकोटिसौन्दर्यं बिभ्रतं शान्तमीश्वरम्॥८९॥
क्रीडन्तं राधया सार्धं वृन्दारण्ये च कुत्रचित् ॥
कुत्रचिन्निर्जनेऽरण्ये राधावक्षःस्थलस्थितम् ॥८६॥
जलक्रीडां प्रकुर्वन्तं राधया सह कुत्रचित् ॥
राधिकाकबरीभारं कुर्वन्तं कुत्रचिद्वने ॥ ८७ ॥
कुत्रचिद्राधिकापादे दत्तवन्तमलक्तकम्॥
सदा चर्वितताम्बूलं गृह्णन्तं कुत्रचिन्मुदा ॥८८॥
पश्यन्तं कुत्रचिद्राधां पश्यन्तीं वक्रचक्षुषा॥
दत्तवन्तं च राधायै कृत्वा मालां च कुत्रचित् ॥ ८९ ॥
कुत्रचिद्राधया सार्धं गच्छन्तं रासमण्डलम् ॥
राधादत्तां गले मालां धृतवन्तं च कुत्रचित् ॥ 4.21.१९० ॥
सार्धं गोपालिकाभिश्च विहरन्तं च कुत्रचित् ॥
राधां गृहीत्वा गच्छन्तं विहाय तां च कुत्रचित् ॥ ९१ ॥
विप्रपत्नीदत्तमन्नं भुक्तवन्तं च कुत्रचित्॥
भुक्तवन्तं तालफलं बालकैः सह कुत्रचित् ॥९२॥
वस्त्रं गोपालिकानां च हरन्तं कुत्रचिन्मुदा ॥
गवां गणं व्याहरन्तं कुत्रचिद्बालकैः सह ॥ ९३ ॥
कालीयमूर्ध्नि पादाब्जं दत्तवन्तं च कुत्रचित् ॥
विनोदमुरलीशब्दं कुर्वन्तं कुत्रचिन्मुदा ॥ ९४ ॥
गायन्तं रम्यसङ्गीतं कुत्रचिद्बालकैः सह॥
स्तुत्वा शक्रः स्तवेन्द्रेण प्रणनाम हरिं भिया ॥९५॥
पुरा दत्तेन गुरुणा रणे वृत्रासुरेण च॥
कृष्णेन दत्तं कृपया ब्रह्मणे च तपस्यते ॥९६॥
एकादशाक्षरो मन्त्रः कवचं सर्वलक्षणम् ॥
दत्तमेतत्कुमाराय पुष्करे ब्रह्मणा पुरा ॥९७॥
कुमारोऽङ्गिरसे दत्तं गुरवेऽङ्गिरसा मुने ॥
इदमिन्द्रकृतं स्तोत्रं नित्यं भक्त्या च यः पठेत् ॥ ९८ ॥
स हि प्राप्य दृढां भक्तिमन्ते दास्यं लभेद्ध्रुवम्॥
जन्ममृत्युजराव्याधिशोकेभ्यो मुच्यते नरः ॥
न हि पश्यति स्वप्नेऽपि यमदूतं यमालयम्॥९९॥
नारायण उवाच ॥
इन्द्रस्य वचनं श्रुत्वा प्रसन्नः श्रीनिकेतनः॥4.21.२००॥
प्रीत्या तस्मै वरं दत्त्वा स्थापयामास पर्वतम् ॥
प्रणम्य च हरिं शक्रः प्रययौ स्वगणैः सह ॥१॥
गह्वरस्था जनाः सर्वे प्रजग्मुर्गह्वराद्गृहम् ॥
ते सर्वे मेनिरे कृष्णं परिपूर्णतमं विभुम् ॥ २ ॥
पुरस्कृत्य व्रजस्थांश्च प्रययौ स्वालयं हरिः ॥
तुष्टाव नन्दः पुत्रं तं पूर्णब्रह्म सनातनम् ॥
पुलकाञ्चितसर्वाङ्गो भक्तिपूर्णाश्रुलोचनः ॥ ३ ॥
नन्द उवाच ॥
नमो ब्रह्मण्यदेवाय गोब्राह्मणहिताय च ॥४॥
जगद्धिताय कृष्णाय गोविन्दाय नमोनमः ॥
नमो ब्रह्मण्यदेवाय ब्रह्मणे परमात्मने ॥ ५ ॥
अनन्तकोटिब्रह्माण्डधामधाम्ने नमोऽस्तु ते ॥
नमो मत्स्यादिरूपाणां जीवरूपायसाक्षिणे ॥६॥
निर्लिप्ताय निर्गुणाय निराकाराय ते नमः॥
अतिसूक्ष्मस्वरूपाय स्थूलात्स्थूलतमाय च ॥७॥
सर्वेश्वराय सर्वाय तेजोरूप नमोऽस्तु ते॥
अतिप्रत्यक्षरूपाय ध्यानासाध्याय योगिनाम् ॥८॥
ब्रह्मविष्णुमहेशानां वन्द्याय नित्यरूपिणे ॥
धाम्ने चतुर्ण्णां वर्णानां युगेष्वेव चतुर्षु च ॥९॥
शुक्लरक्तपीतश्यामाभिधानगुणशालिने ॥
योगिने योगरूपाय गुरवे योगिनामपि ॥4.21.२१०॥
सिद्धेश्वराय सिद्धाय सिद्धानां गुरवे नमः ॥
यं स्तोतुमक्षमो ब्रह्मा विष्णुर्यं स्तोतुमक्षमः ॥११॥
यं स्तोतुमक्षमो रुद्रः शेषो यं स्तोतुमक्षमः ॥
यं स्तोतुमक्षमो धर्मो यं स्तोतुमक्षमो रविः ॥१२॥
यं स्तोतुमक्षमो लम्बोदरश्चापि षडाननः ॥
यं स्तोतुमक्षमाः सर्वे मुनयः सनकादयः ॥१३॥
कपिलो न क्षमः स्तोतुं सिद्धेन्द्राणां गुरोर्गुरुः॥
न शक्तौ स्तवनं कर्तुं नरनारायणावृषी ॥१४॥
अन्ये जडधियः के वा स्तोतुं शक्ताः परात्परम्॥
वेदा न शक्ता नो वाणी न च लक्ष्मीः सरस्वती ॥१५॥
न राधा स्तवने शक्ता किं स्तुवन्ति विपश्चितः ॥
क्षमस्व निखिलं ब्रह्मन्नपराधं क्षणेक्षणे ॥ १६ ॥
रक्ष मां करुणा सिन्धो दीनबन्धो भवार्णवे ॥
पुरा तीर्थे तपस्तप्त्वा पुत्रः प्राप्तः सनातनः ॥ १७ ॥
स्वकीयचरणाम्भोजे भक्तिं दास्यं च देहि मे ॥
ब्रह्मत्वममरत्वं वा सालोक्यादिकमेव वा ॥१८॥
त्वत्पदाम्भोजदास्यस्य कलां नार्हन्ति षोडशीम् ॥
इन्द्रत्वं वा सुरत्वं वा सम्प्राप्तिं सिद्धिस्वर्गयोः ॥१९॥
राजत्वं चिरजीवित्वं सुधियो गणयन्ति किम् ॥
एतद्यत्कथितं सर्वं ब्रह्मत्वादिकमीश्वर ॥ 4.21.२२० ॥
भक्तसङ्गक्षणार्द्धस्य नोपमा ते किमर्हति ॥
त्वद्भक्तो यस्त्वत्सदृशः कस्त्वां तर्कितुमीश्वरः ॥२१॥
क्षणार्द्धालापमात्रेण पारं कर्तुं स चेश्वरः ॥
भक्तसङ्गाद्भवत्येव भक्तिं कर्तुमनेकधा ॥ २२ ॥
त्वद्भक्तजलदालापजलसेकेन वर्द्धते ॥
अभक्तालापतापात्तु शुष्कतां याति तत्क्षणम् ॥ ॥ २३ ॥
त्वद्गुणस्मृतिसेकाच्च वर्द्धते तत्क्षणे स्फुटम् ॥
त्वद्भक्त्यङ्कुरमुद्भूतं स्फीतं मानसजं परम् ॥ २४ ॥
न नश्यं वर्द्धनीयं च नित्यन्नित्यं क्षणेक्षणे ॥
ततः सम्प्राप्य ब्रह्मत्वं भक्तस्य जीवनाय च ॥ २५ ॥
ददात्येव फलं तस्मै हरिदास्यमनुत्तमम् ॥
सम्प्राप्य दुर्लभं दास्यं यदि दासो बभूव ह ॥ २६ ॥
सुनिश्चयेन तेनैव जितं सर्वं भयादिकम् ॥
इत्येवमुक्त्वा भक्त्या च नन्दस्तस्थौ हरेः पुरः ॥ २७ ॥
प्रसन्नवदनः कृष्णो ददौ तस्मै तदीप्सितम् ॥
एवं नन्दकृतं स्तोत्रं नित्यं भक्त्या च यः पठेत् ॥२८॥
सुदृढां भक्तिमाप्नोति सद्यो दास्यं लभेद्धरेः ॥
तपस्तप्त्वा यदा द्रोणस्तीर्थे च धरया सह ॥२९॥
स्तोत्रं तस्मै पुरा दत्तं ब्रह्मणा तत्सुदुर्लभम् ॥
हरेः षडक्षरो मन्त्रः कवचं सर्वरक्षणम् ॥4.21.२३०॥
इह सौभरिणा दत्तं तस्मै तुष्टेन पुष्करे ॥
तदेव कवचं स्तोत्रं स च मन्त्रः सुदुर्लभः॥ ॥ ३१ ॥
ब्रह्मणोंऽशेन मुनिना नन्दाय च तपस्यते ॥
मन्त्रः स्तोत्रं च कवचमिष्टदेवो गुरुस्तथा ॥ ३२ ॥
या यस्य विद्या प्राचीना न तां त्यजति निश्चितम् ॥
इत्येवं कथितं स्तोत्रं श्रीकृष्णाख्यानमद्भुतम् ॥
सुखदं मोक्षदं सारं भवबन्धविमोचनम् ॥ २३३ ॥
इति श्रीब्रह्मवैवर्ते महापुराणे श्रीकृष्णजन्मखण्डे नारायणनारदसंवादे इन्द्रयागभञ्जनो नामैकविंशतितमोऽध्यायः ॥२१॥">
<script type="text/javascript">
    
    let baseURL = "https:\/\/vishvAsa.github.io\/purANam_vaiShNavam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/purANam_vaiShNavam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/purANam_vaiShNavam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/purANam_vaiShNavam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/purANam_vaiShNavam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/purANam_vaiShNavam\/brahma-vaivarta-purANam\/04\/021\/".replace(basePath, "/");
  pageVars.pageParams = {};
  pageVars.pageSource = "brahma-vaivarta-purANam\/04\/021.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/purANam_vaiShNavam/webpack_dist/uiLib-bundle.js"></script>







    <link rel="stylesheet" href="/purANam_vaiShNavam/webpack_dist/uiLib.css">
<link rel="stylesheet" href="/purANam_vaiShNavam/css/uiLibPrint.css" media="print" >
<link rel="stylesheet" href="/purANam_vaiShNavam/css/fonts.css" >
<link rel="stylesheet" href="/purANam_vaiShNavam/css/@fortawesome/fontawesome-free/css/solid.min.css">

<link rel="stylesheet" href="/purANam_vaiShNavam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/purANam_vaiShNavam/brahma-vaivarta-purANam/04/021/" />
<link rel="alternate" hreflang="sa-Deva" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/purANam_vaiShNavam/brahma-vaivarta-purANam/04/021/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">पुराणे विश्वासटिप्पन्यः <br/> ०२१</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/purANam_vaiShNavam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०२१">०२१</h1>
    
    <a id="editLink" class="btn btn-primary noPrint"  href="https://github.com/vishvAsa/purANam_vaiShNavam/edit/content/brahma-vaivarta-purANam/04/021.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>श्रीनारायण उवाच ॥<br>
एकदाऽऽनन्दयुक्तश्च नन्दो गोपव्रजे मुने ॥<br>
दुन्दुभिं वादयामास शक्रयागकृतोद्यमः ॥ १ ॥<br>
दधि क्षीरं घृतं तक्रं नवनीतं गुडं मधु ॥<br>
एतान्यादाय शक्रस्य पूजां कुर्वन्त्विति ब्रुवन् ॥२॥<br>
येये सन्त्यत्र नगरे गोपा गोप्यश्च बालकाः ॥<br>
बालिकाश्च द्विजा भूयो वैश्याः शूद्राश्च भक्तितः ॥ ३ ॥<br>
इत्येवं श्रावयामास स्वयमेव मुदाऽन्वितः ॥<br>
यष्टिमारोपयामास रम्यस्थाने सुविस्तृते ॥ ४ ॥<br>
ददौ तत्र क्षौमवस्त्रं मालाजालं मनोहरम् ॥<br>
चन्दनागुरुकस्तूरीकुङ्कुमद्रवमेव च ॥ ५ ॥<br>
स्नातः कृताह्निको भक्त्या धृत्वा धौते च वाससी॥<br>
उवास स्वर्णपीठे च प्रक्षालितपदाम्बुजः ॥६॥<br>
नानाप्रकारपात्रैश्च ब्राह्मणैश्च पुरोहितैः ॥<br>
गोपालैर्गोपिकाभिश्च बालाभिः सह बालकैः ॥ ७ ॥<br>
एतस्मिन्नन्तरे तत्राजग्मुर्नगरवासिनः ॥<br>
महासम्भृतसम्भारा नानोपायनसंयुताः ॥ ८ ॥<br>
आजग्मुर्मुनयः सर्वे ज्वलन्तं ब्रह्मतेजसा ॥<br>
शान्ताः शिष्यगणैः सार्धं वेदवेदाङ्गपारगाः ॥ ९ ॥<br>
गर्गश्च गालवश्चैव शाकल्यः शाकटायनः ॥<br>
गौतमः करुषः कण्वो वात्स्यः कात्यायनस्तथा ॥ 4.21.१० ॥<br>
सौभरिर्वामदेवश्च याज्ञवल्क्यश्च पाणिनिः ॥<br>
ऋष्यशृङ्गो गौरमुखो भरद्वाजश्च वामनः ॥११॥<br>
कृष्णद्वैपायनः शृङ्गी सुमन्तुर्जैमिनिः कचः ॥<br>
पराशरश्च मैत्रेयो वैशम्पायन एव च ॥ १२ ॥<br>
ब्राह्मणाश्च कतिविधा भिक्षुका बन्दिनस्तथा ॥<br>
भूपा वैश्याश्च शूद्राश्च समाजग्मुर्महोत्सवे ॥ १३ ॥<br>
दृष्ट्वा मुनीन्द्रान्नन्दश्च ब्राह्मणान्भूमिपांस्तथा ॥<br>
स्वर्णपीठात्समुत्तस्थौ व्रजाश्चोत्तस्थुरेव च॥ १४ ॥<br>
प्रणम्य वासयामास मुनीन्द्रान्विप्रभूमिपान् ॥<br>
तेषामनुमतिं प्राप्य तत्रोवास पुनर्मुदा ॥ १५ ॥<br>
पाकं च यष्टिनिकटे कर्तुमाज्ञां चकार ह ॥<br>
पाकप्राज्ञं ब्राह्मणानां शतमानीय सादरम् ॥ १६ ॥<br>
तत्र रत्नप्रदीपाश्च जज्वलुः परितस्तथा ॥<br>
अन्धीभूतं च धूपेन स्थानं तत्सुरभीकृतम् ॥ १७ ॥<br>
नानाविधानि पुष्पाणि माल्यानि विविधानि च ॥<br>
नैवेद्यं च बहुविधमपूर्वं सुमनोहरम् ॥ १८ ॥<br>
तिललड्डुकपूर्णं च मण्डकानां सहस्रकम् ॥<br>
स्वस्तिकैः परिपूर्णं च यष्टिस्थानं च नारद ॥ १९ ॥<br>
कलशानां सहस्रं च पूर्णं शर्करया मुने ॥<br>
यवगोधूमचूर्णानां लड्डुकैर्मधुरैर्वरैः ॥4.21.२०॥<br>
घृतपक्वैर्विप्रकृतैः पूर्णानि कलशानि च ॥<br>
वृक्षपक्वानि रम्याणि चारुरम्भाफलानि च ॥२१॥<br>
फलानि परिपक्वानि कालदेशोद्भवानि च॥<br>
क्षीराणां कुम्भलक्षाणि दध्नां तावन्ति नारद ॥ २२ ॥<br>
मधूनां कुम्भशतकं सर्पिष्कुम्भ सहस्रकम् ॥<br>
कलशानां त्रिलक्षाणि तक्रपूर्णानि निश्चितम् ॥ २३ ॥<br>
घटानां पञ्चलक्षाणि गुडपूर्णानि निश्चितम् ॥<br>
तिलतैलेन पूर्णं च कलशानां सहस्रकम् ॥ २४ ॥<br>
वृषेन्द्राश्च बहुविधा भोगार्हद्रव्यवाहकाः ॥<br>
नानाविधानि पात्राणि सौवर्णराजतानि च ॥ २९ ॥<br>
स्वर्णपीठानि च ब्रह्मन्नाजग्मुर्यष्टिसन्निधिम् ॥<br>
वस्त्राणि वरणार्हाणि चारूणि भूषणानि च ॥ २५ ॥<br>
नानाविधानि वाद्यानि चारूणि मधुराणि च ॥<br>
वादकाः स्वरयन्त्राणि वादयामासुरुत्सवे ॥ २७ ॥<br>
छागलानां सहस्राणि महिषाणां शतानि च ॥<br>
मेषकाणां च लक्षाणि ह्यानयामास तत्र वै ॥२८॥<br>
शतान्येव गण्डकानामाजग्मुर्यष्टिसन्निधिम् ॥<br>
प्रेक्षितानि च सर्वाणि रक्षितानि च रक्षकैः॥२९॥<br>
बालकानां बालिकानां वृक्षाणां वृक्षयोषिताम् ॥<br>
यूनां च युवतीनां च सङ्ख्यां कर्तुं च कः क्षमः ॥4.21.३०॥<br>
गायकानां च सङ्गीतं नर्तकानां च नर्तनम् ॥<br>
श्रुत्वा दृष्ट्वा जनाः सर्वे मुमुहुः सुमहोत्सवे ॥ ३१ ॥<br>
रम्भोर्वशी मेनका च घृताची मोहिनी रतिः ॥<br>
प्रभावती भानुमती विप्रचित्तिस्तिलोत्तमा ॥ ३२ ॥<br>
चन्द्रप्रभा सुप्रभा च रत्नमाला मदालसा ॥<br>
रेणुका रमणी ब्रह्मन्नेता आजग्मुरुत्सवे ॥ ३३ ॥<br>
तासां नृत्येन गीतेन स्तनास्यश्रोणिदर्शनात् ॥<br>
रूपेण वक्रदृष्ट्या च मूर्च्छां प्रापुश्च मानवाः ॥ ३४ ॥<br>
एतस्मिन्नन्तरे शीघ्रमाजगाम हरिः स्वयम् ॥<br>
गोपालबालकैः सार्धं बलेन बलशालिना॥३५॥<br>
दृष्ट्वा तं च जनाः सर्वे सम्भ्रान्ता हर्षविह्वलाः ॥<br>
उत्तस्थुराराद्भीताश्च पुलकाङ्कितविग्रहाः ॥ ३६॥<br>
क्रीडास्थानात्समायान्तं शान्तं सुन्दरविग्रहम्॥<br>
विनोदमुरलीवेणुशृङ्गशब्दसमन्वितम् ॥ ३७ ॥<br>
सद्रत्नसारभूषाभिर्भूषितं कौस्तुभेन च ॥<br>
चन्दनागुरुपङ्केन चर्चितं श्यामविग्रहम् ॥ ३८ ॥<br>
शरन्मध्याह्नपद्मास्यं पश्यन्तं रत्नदर्पणे ॥<br>
चारुचन्दनचन्द्रेण कस्तूरीबिन्दुना सह ॥ ३९ ॥<br>
शशाङ्केन यथाऽऽकाशं भालमध्यविराजितम् ॥<br>
मालतीमालया श्यामकण्ठवक्षःस्थलोज्ज्वलम् ॥4.21.४०॥<br>
बकपङ्क्त्या यथाऽऽकाशं शारदीयं सुनिर्मलम्॥<br>
चारुणा पीतवस्त्रेण शोभितं श्यामविग्रहम् ॥४१॥<br>
विभान्तं विद्युता शश्वन्नवनिं नीरदं यथा ॥<br>
कुन्दप्रसूनैर्गुञ्जाभिर्बद्धवक्रिमचूडकम् ॥ ४२ ॥<br>
यथेन्द्रधनुषा भाति विभातं भगणैर्नभः ॥<br>
रत्नकुण्डलदीप्त्या च स्मितवक्त्रसुशोभितम् ॥ ४३ ॥<br>
शरत्प्रफुल्लपद्मं च द्युमणेः किरणैर्यथा ॥<br>
विप्रक्षत्त्रियवैश्याश्च मुनयो बल्लवा मुने ॥ ४४ ॥<br>
प्रणम्य वासयामासू रत्नसिंहासने शुभे ॥<br>
उवास रत्नपीठे स तेषां मध्ये जगत्पतिः॥ ४५ ॥<br>
यथा बभौ शरच्चन्द्रो ज्योतिषामन्तरे च खे ॥<br>
श्रुत्वा तमूचुस्ते सर्वे जगतामीश्वरं परम् ॥ ४६ ॥<br>
स्वेच्छामयं गुणातीतं ज्योतीरूपं सनातनम् ॥<br>
दृष्ट्वा महोत्सवं शीघ्रमुवाच पितरं हरिः ॥<br>
सर्वेषां दुर्लभां नीतिं नीतिशास्त्रविशारदः ॥ ४७ ॥<br>
श्रीकृष्ण उवाच ॥<br>
भोभो बल्लवराजेन्द्र किं करोषीह सुव्रत ॥ ४८ ॥<br>
आराध्यः कश्च का पूजा किं फलं पूजने भवेत् ॥<br>
फलेन साधनं किं वा कः सख्यः साधनेन च ॥ ४९ ॥<br>
देवे रुष्टे भवेत्किं वा पूजायाः प्रतिबन्धके ॥<br>
तुष्टो देवः किं ददाति फलमत्र परत्रकम् ॥ 4.21.५० ॥<br>
काचिद्ददात्यत्र फलं परत्रेह न काचन ॥<br>
काचिच्च नोभयत्रापि चोभयत्रापि काचन ॥ ५१ ॥<br>
अवेदविहिता पूजा सर्वहानिकरण्डिका ॥<br>
पूजेयमधुना वा ते किमु वा पुरुषक्रमात् ॥ ५२ ॥<br>
दृष्टो देवस्त्वया कस्मिन्पूजेयं चानुसारिणी ॥<br>
साक्षात्खादति देवस्ते साक्षात्किं वा न खादति ॥ ५३ ॥<br>
साक्षाद्भुङ्क्ते च यो देवः सुप्रशस्तं तदर्चनम् ॥<br>
साक्षात्खादति नैवेद्यं विप्ररूपी जनार्दनः ॥ ५४ ॥<br>
ब्राह्मणे परितुष्टे च सन्तुष्टाः सर्वदेवताः ॥<br>
किं तस्य देवपूजायां यो नियुक्तो द्विजार्चने ॥ ५५ ॥<br>
पूजिता ब्राह्मणा येन पूजिताः सर्वदेवताः ॥<br>
देवाय दत्त्वा नैवेद्यं द्विजाय न प्रयच्छति ॥ ५६ ॥<br>
भस्मीभूतं च नैवेद्यं पूजनं निष्फलं भवेत्॥<br>
विप्राय देवनैवेद्यदानाद्ध्रुवमनन्तकम् ॥५७॥<br>
तुष्टो देवो वरं दत्त्वा प्रयाति च स्वमन्दिरम् ॥<br>
दत्त्वा देवाय नैवेद्यं मूढो भुङ्क्ते स्वयं यदि॥५८॥<br>
दत्तापहारी देवस्वं भुक्त्वा च नरकं व्रजेत् ॥<br>
देवदत्तं न भोक्तव्यं नैवेद्यं च विना हरेः ॥९९॥<br>
प्रशस्तं सर्वदेवेषु विष्णुनैवेद्यभोजनम्॥<br>
अन्नं विष्ठा जलं मूत्रं यद्विष्णोरनिवेदितम् ॥ 4.21.६० ॥<br>
सर्वेषां च क्रममिदं ब्राह्मणानां विशेषतः ॥<br>
न दत्त्वा वस्तु देवाय दत्तं विप्राय चेत्सुधीः ॥ ६१ ॥<br>
भुक्त्वा विप्रमुखे देवास्तुष्टाः स्वर्गं प्रयान्ति च ॥<br>
तस्मात्सर्वप्रयत्नेन विप्राणामर्चनं कुरु ॥६२॥<br>
प्रशस्तफलदातॄणामिह लोके परत्र च॥<br>
जपस्तपश्च पूजा वा यज्ञदानं महोत्सवम् ॥ ६३ ॥<br>
सर्वेषां कर्मणां सारं विप्रतुष्टिश्च दक्षिणा ॥<br>
दक्षिणानां शरीरेषु तिष्ठन्ति सर्वदेवताः ॥ ॥६४॥<br>
पादेषु सर्वतीर्थानि पुण्यानि पादधूलिषु ॥<br>
पादोदके च विप्राणां तीर्थतोयानि सन्ति च ॥ ६५ ॥<br>
तत्स्पर्शात्सर्वतीर्थेषु स्नानजन्यफलं लभेत् ॥<br>
नश्यन्ति भक्षणाद्रोगा भक्तिभावेन बल्लव ॥६६॥<br>
सप्तजन्मकृतात्पापान्मुच्यन्ते नात्र संशयः ॥<br>
पापं पञ्चविधं कृत्वा यो विप्रं प्रणमेद्व्रजे ॥६७॥<br>
स स्नातः सर्वतीर्थेषु सर्वपापात्प्रमुच्यते ॥<br>
ब्राह्मणस्पर्शमात्रेण मुक्तो भवति पातकी ॥ ६८ ॥<br>
दर्शनान्मुच्यते पापादिति वेदे निरूपितम् ॥<br>
अप्राज्ञो वाऽथ प्राज्ञो वा ब्राह्मणो विष्णुविग्रहः ॥ ६९ ॥<br>
प्रियाः प्राणाधिका विष्णोर्ये विप्रा हरिसेविनः ॥<br>
द्विजानां हरिभक्तानां प्रभावो दुर्लभः श्रुतौ ॥4.21.७०॥<br>
येषां पादाब्जरजसा सद्यः पूता वसुन्धरा॥<br>
तेषां च पादचिह्नं यत्तीर्थं तत्परिकीर्तितम् ॥ ७१ ॥<br>
तेषां च स्पर्शमात्रेण तीर्थपापं प्रणश्यति ॥<br>
आलिङ्गनात्सदालापात्तेषामुच्छिष्टभोजनात् ॥ ॥ ७२ ॥<br>
दर्शनात्स्पर्शनाच्चैव सर्वपापात्प्रमुच्यते ॥<br>
भ्रमणे सर्वतीर्थानां यत्पुण्यं स्नानतो भवेत् ॥७३॥<br>
हरिदासस्य विप्रस्य तत्पुण्यं दर्शनाल्लभेत् ॥<br>
ये विप्रा हरये दत्त्वा नित्यमन्नं च भुञ्जते ॥७४॥<br>
उच्छिष्टभोजनात्तेषां हरेर्दास्यं लभेन्नरः ॥<br>
न दत्त्वा हरये भक्त्या भुञ्जते चेद्भ्रमादपि ॥ ७५ ॥<br>
पुरीषसदृशं वस्तु जलं मूत्रसमं भवेत् ॥<br>
शूद्रश्चेद्धरिभक्तश्च नैवेद्यभोजनोत्सुकः ॥ ७६ ॥ (तु. ब्रह्मवैवर्त २.१०.४९)<br>
आमान्नं हरये दत्त्वा कृत्वा पाकं च खादति ॥<br>
विप्रक्षत्रियवैश्यानां शालग्रामशिलार्चने ॥७७॥<br>
अधिकारो न शूद्राणां हरेरप्यर्चने तथा ॥<br>
द्रव्याण्येतानि गोपेन्द्र विप्रेभ्यश्चेन्न दास्यति ॥७८॥<br>
भस्मीभूतानि सर्वाणि भविष्यन्ति न संशयः ॥<br>
अन्नं च सर्वजीवेभ्यः पुण्यार्थं दातुमर्हति ॥ ७९ ॥<br>
दत्त्वा विशिष्टजीवेभ्यो विशिष्टं फलमाप्नुयात् ॥<br>
अतो दत्त्वा मानुषेभ्यो लभतेऽष्टगुणं फलम् ॥ 4.21.८० ॥<br>
शूद्राणां द्विगुणं पुण्यं वैश्येभ्योऽन्नं प्रदाय च॥<br>
दत्त्वाऽन्नं क्षत्रियेभ्योऽपि वैश्यानां द्विगुणं भवेत्॥<br>
क्षत्त्रियाणां शतगुणं विप्रेभ्योऽन्नं प्रदाय च ॥ ८१ ॥<br>
विप्राणां च शतगुणं शास्त्रज्ञे ब्राह्मणे फलम् ॥<br>
शास्त्रज्ञानां शतगुणं भक्ते विप्रे लभेद्ध्रुवम् ॥ ८२ ॥<br>
स चान्नं हरये दत्त्वा भुङ्क्ते भक्त्या च सादरम् ॥<br>
विष्णवे विप्रभक्ताय दत्त्वा दातुश्च यत्फलम् ॥ ८३ ॥<br>
तत्फलं लभते नूनं भक्तब्राह्मणभोजने ॥<br>
भक्ते तुष्टे हरिस्तुष्टो हरौ तुष्टे च देवताः ॥ ८४ ॥<br>
भवन्ति सिद्धाः शाखाश्च यथा मूलनिषेचनात् ॥<br>
द्रव्याण्येतानि देवाय यद्येकस्मै प्रयच्छति ॥ ८५ ॥<br>
सर्वे देवाश्च रुष्टाश्चेद्देवैः कः किं करिष्यति ॥<br>
अथवाऽर्द्धं च वस्तूनां देहि गोवर्धनाय च ॥ ८६ ॥<br>
गा वर्धयति नित्यं यस्तेन गोवर्धनः स्मृतः ॥<br>
गोवर्धनसमस्तात पुण्यवान्न महीतले ॥ ८७ ॥<br>
नित्यं ददाति गोभ्यो यो नवीनानि तृणानि च ॥<br>
तीर्थस्थानेषु यत्पुण्यं यत्पुण्यं विप्रभोजने ॥ ८८ ॥<br>
सर्वव्रतोपवासेषु सर्वेष्वेव तपःसु च ॥<br>
यत्पुण्यं च महादाने यत्पुण्यं हरिसेवने ॥ ८९ ॥<br>
भुवः पर्यटने यत्तु सर्ववाक्येषु यद्भवेत् ॥<br>
यत्पुण्यं सर्वयज्ञेषु दीक्षायां च लभेन्नरः ॥ 4.21.९० ॥<br>
तत्पुण्यं लभते प्राज्ञो गोभ्यो दत्त्वा तृणानि च ॥<br>
भुक्तवन्तीं तृणं यश्च गां वारयति कामतः ॥ ९१ ॥<br>
ब्रह्महत्या भवेत्तस्य प्रायश्चित्ताद्विशुध्यति॥<br>
सर्वे देवा गवा मङ्गे तीर्थानि तत्पदेषु च ॥ ९२ ॥<br>
तद्गुह्येषु स्वयं लक्ष्मीस्तिष्ठत्येव सदा पितः ॥<br>
गोष्पदाक्तमृदा यो हि तिलकं कुरुते नरः॥९३॥<br>
तीर्थस्नातो भवेत्सद्यो जयस्तस्य पदेपदे ॥<br>
गावस्तिष्ठन्ति यत्रैव तत्तीर्थं परिकीर्तितम् ॥ ९४ ॥<br>
प्राणांस्त्यक्ता नरस्तत्र सद्यो मुक्तो भवेद्ध्रुवम् ॥<br>
ब्राह्मणानां गवामङ्गं यो हन्ति मानवाधमः ॥ ९५ ॥<br>
ब्रह्महत्यासमं पापं भवेत्तस्य न संशयः ॥<br>
नारायणांशान्विप्रांश्च गाश्च ये घ्नन्ति मानवाः ॥ ९६ ॥<br>
कालसूत्रं च ते यान्ति यावच्चन्द्रदिवाकरौ ॥<br>
इत्येवमुक्त्वा श्रीकृष्णो विरराम च नारद ॥९७॥<br>
आनन्दयुक्तो नन्दश्च तमुवाच स्मिताननः ॥<br>
नन्द उवाच ॥<br>
पौर्वापरीयं पूजेति महेन्द्रस्य महात्मनः ॥ ९८ ॥<br>
सुवृष्टिसाधनी साध्यं सर्वसस्यमनोहरम् ॥<br>
सस्यानि प्राणिनां प्राणाः सस्याज्जीवन्ति जीविनः॥९९॥<br>
पूजयन्ति व्रजस्थाश्च महेन्द्रं पुरुषक्रमात्॥<br>
महोत्सवं वत्सरान्ते निर्विघ्नाय शिवाय च ॥ 4.21.१०० ॥<br>
इत्येवं वचनं श्रुत्वा बलेन सह माधवः ॥<br>
उच्चैर्जहास स पुनरुवाच पितरं मुदा ॥ 4.21.१ ॥<br>
श्रीकृष्ण उवाच ॥<br>
अहो श्रुतं विचित्रं ते वचनं परमाद्भुतम् ॥<br>
उपहास्यं लोकशास्त्रं वेदेष्वेव विगर्हितम् ॥ २॥<br>
निरूपणं नास्ति कुत्र शक्राद्वृष्टिः प्रजायते ॥<br>
अपूर्वं नीतिवचनं श्रुतमद्य मुखात्तव ॥ ३ ॥<br>
श्रुणु नीतिं श्रुतिमतां हे तात नानयं वदेः ॥<br>
वचनं सामवेदोक्तं सन्तो जानन्ति सर्वत॥४॥<br>
प्रश्नं कुरुष्व मन्त्रांश्च विविधानपि संसदि॥<br>
ब्रुवन्तु परमार्थं च किमिन्द्राद्वृष्टिरेव च॥५॥<br>
सूर्याद्धि जायते तोयं तोयात्सस्यानि शाखिनः ॥<br>
तेभ्योऽन्नानि फलान्येव तेभ्यो जीवन्ति जीविनः ॥६॥<br>
सूर्यग्रस्तं च नीरं च काले तस्मात्समुद्भवः॥<br>
सूर्यो मेघादयः सर्वे विधात्रा ते निरूपिताः ॥ ७ ॥<br>
यत्राब्दे यो जलधरो गजश्च सागरो मतः ॥<br>
सस्याधिपो नृपो मन्त्री विधात्रा ते निरूपिताः ॥८॥<br>
जलादिकानां सस्यानां तृणानां च निरूपितम् ॥<br>
अब्देऽब्देऽस्त्येव तत्सर्वं कल्पे कल्पे युगेयुगे ॥ ९ ॥<br>
हस्ती समुद्रादादाय करेण जलमीप्सितम् ॥<br>
दद्याद्घनाय तद्दद्याद्वातेन प्रेरितो घनः ॥ 4.21.११० ॥<br>
स्थानेस्थाने पृथिव्यां च कालेकाले यथोचितम्॥<br>
ईशेच्छयाऽऽविर्भूतं च न भवेत्प्रतिबन्धकम् ॥ ११ ॥<br>
भूतं भव्यं भविष्यच्च महत्क्षुद्रं च मध्यमम् ॥<br>
धात्रा निरूपितं कर्म केन तात निवार्यते ॥ १२॥<br>
जगच्चराचरं सर्वं कृतं तेनेश्वराज्ञया ॥<br>
आदौ विनिर्मितं भक्ष्यं पश्चाज्जीव इति स्मृतः ॥ १३ ॥<br>
अभ्यासात्स स्वभावो हि स्वभावात्कर्म एव च ॥<br>
जायते कर्मणां भोगो जीविनां सुखदुःखयोः ॥ १४ ॥<br>
यातनाजन्ममरणरोगशोकभयानि च ॥<br>
समुत्पत्तिर्विपद्विद्या कविता वा यशोऽयशः ॥ १५ ॥<br>
पुण्यं च स्वर्गवासश्च पापं नरकसंस्थितिः ॥<br>
भुक्तिर्मुक्तिर्हरेर्दास्यं कर्मणा घटते नृणाम् ॥ १६ ॥<br>
सर्वेषां जनको हीशश्चाभ्यासः शीलकर्मणाम् ॥<br>
धातुश्च फलदाता च सर्वं तस्येच्छया भवेत् ॥१७॥<br>
विनिर्मितो विराड्येन तत्त्वानि प्रकृतिर्जगत् ॥<br>
कूर्मश्च शेषधरणी चाब्रह्मस्तम्ब एव च ॥१८॥<br>
यस्याज्ञया मरुत्कूर्मं धक्ते शेषं बिभर्ति सः ॥<br>
शेषो वसुन्धरां मूर्ध्ना सा च सर्वं चराचरम् ॥ १९ ॥<br>
यस्याज्ञया सदा वाति जगत्प्राणो जगत्त्रये ॥<br>
तपति भ्रमणं कृत्वा भूगोलं सुप्रभाकरः ॥ 4.21.१२० ॥<br>
दहत्यग्निः सञ्चरते मृत्युश्च सर्वजन्तुषु ॥<br>
उत्पत्तिः शाखिनां काले पुष्पाणि च फलानि च ॥ २१ ॥<br>
स्वेस्वे स्थाने समुद्राश्च तूर्णं मज्जन्त्यधोऽधुना ॥<br>
तमीशं भज भक्त्या च शक्रः किं कर्तुमीश्वरः ॥ २२ ॥<br>
ब्रह्माण्डं च कतिविधमाविर्भूतं तिरोहितम् ॥<br>
विधयश्च कतिविधा यस्य भ्रूभङ्गलीलया ॥ २३॥<br>
मृत्योर्मृत्युः कालकालो विधातुर्विधिरेव स. ॥<br>
भज तं शरणं तात स ते रक्षां करिष्यति ॥२४॥<br>
अहोऽष्टाविंशदिन्द्राणां पतने यदहर्निशम् ॥<br>
विधातुरेव जगतामष्टोत्तरशताधिकः ॥ २५ ॥<br>
निमेषाद्यस्य पतनं निर्गुणस्यात्मनः प्रभोः ॥<br>
एवम्भूते तिष्ठतीशे शक्रपूजा विडम्बनम् ॥२६॥<br>
इत्येवमुक्त्वा श्रीकृष्णो विरराम च नारद॥<br>
प्रशशंसुश्च मुनयो भगवन्तं सभासदः ॥ २७ ॥<br>
नन्दः सपुलको हृष्टः सभायां साश्रुलोचनः ॥<br>
आनन्दयुक्ता मनुजा यदि पुत्रैः परा जिताः ॥ २८ ॥<br>
श्रीकृष्णाज्ञां समाज्ञाय चकार स्वस्तिवाचनम् ॥<br>
क्रमेण वरणं तत्र सर्वेषां च चकार ह ॥ २९ ॥<br>
पर्वतस्यमुनीन्द्राणां चकार पूजनं तदा ॥<br>
बुधानां ब्राह्मणानां च गवां वह्नेश्च सादरम् ॥ 4.21.१३० ॥<br>
तत्र पूजासमाप्तौ च क्रतौ च सुमहोत्सवे ॥<br>
नानाप्रकारवाद्यानां बभूव शब्द उल्बणः ॥ ३१ ॥<br>
जयशब्दः शङ्खशब्दो हरिशब्दो बभूव ह ॥<br>
वेदमङ्गलकाण्डं च .पपाठ मुनिपुङ्गवः ॥३२॥<br>
बन्दिनां प्रवरो डिण्डी कंसस्य सचिवः प्रियः ॥<br>
उच्चैः पपाठ पुरतो मङ्गलं मङ्गलाष्टकम् ॥३३॥<br>
कृष्णः शैलान्तिकं गत्चा भिन्नां मूर्तिं विधाय च ॥<br>
वस्तु खादामि शैलोऽस्मि वरं वृण्वित्युवाच ह॥३४॥<br>
उवाच नन्दं श्रीकृष्णः पश्य शौलं पितः पुरः॥<br>
वरं प्रार्थय भद्रं ते भविता चेत्युवाच ह ॥३५॥<br>
हरेर्दास्यं हरेर्भक्तिं वरं वव्रे स बल्लवः ॥<br>
द्रव्यं भुक्त्वा वरं दत्त्वा सोऽन्तर्धानं चकार ह॥ ॥ ३६ ॥<br>
मुनीन्द्रान्ब्राह्मणांश्चैव भोजयित्वा च गोपपाः ॥<br>
बन्दिभ्यो ब्राह्मणेभ्यश्च मुनिभ्यश्च धनं ददौ ॥३७॥<br>
मुनिभ्यो ब्राह्मणेभ्योऽपि दत्त्वा नन्दो मुदाऽन्वितः ॥<br>
रामकृष्णौ पुरस्कृत्य सगणः स्वालयं ययौ ॥३८॥<br>
रौप्यं वस्त्रं सुवर्णं च वरमश्वं मणिं तथा ॥<br>
भक्ष्यं द्रव्यं बहुविधं बन्दिने डिण्डिने ददौ ॥ ३९ ॥<br>
स्तुत्वा नत्वा रामकृष्णौ मुनयो ब्राह्मणा ययुः ॥<br>
ययुरप्सरसः सर्वा गन्धर्वाः किन्नरास्तथा ॥ 4.21.१४० ॥<br>
राजानो बल्लवाः सर्वे चाहूता ये महोत्सवे ॥<br>
सर्वे प्रणम्य श्रीकृष्णं ययुः सादरपूर्वकम् ॥ ४१ ॥<br>
एतस्मिन्नन्तरे शक्रः कोपप्रस्फुरिताधरः ॥<br>
मखभङ्गे बहुविधां निन्दां श्रुत्वा सुरेश्वरः ॥ ४२ ॥<br>
मरुद्भिर्वारिदैः सार्धं रथमारुह्य सत्वरम्॥<br>
जगाम नन्दनगरं वृन्दारण्यं मनोहरम् ॥ ४३ ॥<br>
सर्वे देवा ययुः पश्चाद्युद्धशास्त्रविशारदाः ॥<br>
शस्त्रास्त्रपाणयः कोपाद्रथमारुह्य नारद ॥४४॥<br>
वायुशब्दैर्मेघशब्दैः सैन्यशब्दैर्भयानकैः ॥<br>
चकम्पे नगरं सर्वं नन्दो भयमवाप ह ॥९।<br>
भार्यां सम्बोध्य स्वगणमुवाच शोककातरः ॥<br>
रहः स्थलं समानीय नीतिशास्त्रविशारदः ॥ ४६ ॥<br>
नन्द उवाच ॥<br>
हे यशोदे समागच्छ वचनं शृणु रोहिणि ॥<br>
रामकृष्णौ समादाय व्रज दूरं व्रजात्प्रिये ॥<br>
बालका बालिका नार्यो यान्तु दूरं भयाकुलाः ॥ ४७ ॥<br>
बलवन्तश्च गोपालास्तिष्ठन्तु मत्समीपतः ॥<br>
पश्चाच्च निर्गमिष्यामो वयं च प्राणसङ्कटात् ॥४८ ॥<br>
इत्युक्त्वा बल्लवश्रेष्ठः सस्मार श्रीहरिं भिया ॥<br>
पुटाञ्जलियुतो भूत्वा भक्तिनम्रात्मकन्धरः ॥<br>
काण्वशाखोक्तस्तोत्रेण तुष्टाव ह शचीपतिम् ॥ ४९ ॥<br>
नन्द उवाच ॥<br>
इन्द्रः सुरपतिः शक्रो दितिजः पवनाग्रजः ॥ 4.21.१५० ॥<br>
सहस्राक्षो भगाङ्गश्च कश्यपाङ्गज एव च ॥<br>
बिडौजाश्च सुनासीरो मरुत्वान्पाकशासनः ॥५१॥<br>
जयन्तजनकः श्रीमाञ्छचीशो दैत्यसूदनः ॥<br>
वज्रहस्तः कामसखो गौतमीव्रतनाशनः ॥ ५२ ॥<br>
वृत्रहा वासवश्चैव दधीचिदेहभिक्षुकः ॥<br>
विष्णुश्च वामनभ्राता पुरुहूतः पुरन्दरः ॥ ५३ ॥<br>
दिवस्पतिः शतमखः सुत्रामा गोत्रभिद्विभुः ॥<br>
लेखर्षभो बलारातिर्जम्भभेदी सुराश्रयः ॥५४॥<br>
सङ्क्रन्दनो दुश्च्यवनस्तुराषाण्मेघवाहनः ॥<br>
आखण्डलो हरिहयो नमुचिप्राणनाशनः ॥ ५५ ॥<br>
वृद्धश्रवा वृषश्चैव दैत्यदर्पनिषूदनः ॥<br>
षट्चत्वारिंशन्नामानि पापघ्नानि विनिश्चितम् ॥ ५६ ॥<br>
स्तोत्रमेतत्कौथुमोक्तं नित्यं यदि पठेन्नरः ॥<br>
महाविपत्तौ शक्रस्तं वज्रहस्तश्च रक्षति ॥ ५७ ॥<br>
अतिवृष्टिशिलावृष्टिवज्रपाताच्च दारुणात् ॥<br>
कदाचिन्न भयं तस्य रक्षिता वासवः स्वयम् ॥ ५८ ॥<br>
यत्र गेहे स्तोत्रमिदं यश्च जानाति पुण्यवान् ॥<br>
न तत्र वज्रपतनं शिलावृष्टिश्च नारद ॥ ५९ ॥<br>
श्रीनारायण उवाच ॥<br>
स्तोत्रं नन्दमुखाच्छ्रुत्वा चुकोप मधुसूदनः ॥4.21.६०॥<br>
उवाच पितरं नीतिं प्रज्वलन्ब्रह्मतेजसा ॥<br>
कं स्तौषि भीरो को वेन्द्रस्त्यज भीतिं ममान्तिके ॥ ६१ ॥<br>
क्षणार्द्धे भस्मसात्कर्तुं क्षमोऽहमवलीलया॥<br>
गाश्च वत्सांश्च बालांश्च योषितो हि भयातुराः ॥६२॥<br>
गोवर्धनस्य कुहरे संस्थाप्य तिष्ठ निर्भयम् ॥<br>
बालस्य वचनं श्रुत्वा तच्चकार मुदाऽन्वितः ॥ ६३ ॥<br>
हरिर्दधार शैलं तं वामहस्तेन दण्डवत् ॥<br>
एतस्मिन्नन्तरे तत्र दीप्तोऽपि रत्नतेजसा ॥ ६४ ॥<br>
अन्धीभूतश्च सहसा बभूव रजसाऽऽवृतः ॥<br>
सवातो मेघनिकरश्चच्छाद गगनं मुने ॥ ६५ ॥<br>
वृन्दावने बभूवातिवृष्टिरेव निरन्तरम्॥<br>
शिलावृष्टिर्वज्रवृष्टिरुल्कापातः सुदारुणः ॥ ६६ ॥<br>
समस्तं पर्वतस्पर्शात्पतितं दूरतस्ततः ॥<br>
विफलस्तत्समारम्भो यथाऽनीशोद्यमो मुने ॥ ६७ ॥<br>
दृष्ट्वा मोघं च तत्सर्वं सद्यः शक्रश्चुकोप ह ॥<br>
जग्राहामोघकुलिशं दधीच्यस्थिविनिर्मितम् ॥ ॥ ६८ ॥<br>
दृष्ट्वा तं वज्रहस्तं च जहास मधुसूदनः ॥<br>
सहस्तं स्तम्भयामास वज्रमेवातिदारुणम् ॥ ६९ ॥<br>
सहामरगणं मोघं चकारस्तम्भनं विभुः॥<br>
सर्वे तस्थुर्निश्चलास्ते भित्तौ पुत्तलिका यथा ॥ 4.21.१७० ॥<br>
हरिणा जृम्भितः शक्रः सद्यस्तन्द्रामवाप ह ॥<br>
ददर्श सर्वं तन्द्रायां तत्र कृष्णमयं जगत् ॥ ७१ ॥<br>
द्विभुजं मुरलीहस्तं रत्नालङ्कारभूषितम् ॥<br>
पीतवस्त्रपरीधानं रत्नसिंहासनस्थितम् ॥७२॥ ।<br>
ईषद्धास्यप्रसन्नास्यं भक्तानुग्रहकातरम् ॥<br>
चन्दनोक्षितसर्वाङ्गमेतत्सर्वं चराचरम् ॥ ७३ ॥<br>
दृष्ट्वाऽद्भुततमं तत्र सद्यो मूर्च्छामवाप ह ॥<br>
जजाप मन्त्रं तत्रैव प्रदत्तं गुरुणा पुरा ॥ ७४ ॥<br>
सहस्रदलपद्मस्थं ददर्श ज्योतिरुल्बणम् ॥<br>
तत्रान्तरे दिव्यरूपमतीव सुमनोहरम् ॥ ॥७५॥<br>
नवीनजलदोत्कर्षं श्यामसुन्दरविग्रहम् ॥<br>
सद्रत्नसारनिर्माणज्वलन्मकरकुण्डलम् ॥ ७६॥<br>
ज्वलन्मणीन्द्रमकरकिरीटोज्ज्वल शेखरम् ॥<br>
ज्वलता कौस्तुभेन्द्रेण कण्ठवक्षःस्थलोज्ज्वलम् ॥७७॥<br>
मणिकेयूरवलयमणिमञ्जीररञ्जितम् ॥<br>
अन्तर्बहिः समं दृष्ट्वा तुष्टाव परमेश्वरम् ॥ ७८ ॥<br>
इन्द्र उवाच ॥<br>
अक्षरं परमं ब्रह्म ज्योतीरूपं सनातनम् ॥<br>
गुणातीतं निराकारं स्वेच्छामयमनन्तकम् ॥ ॥ ७९ ॥<br>
भक्तध्यानाय सेवायै नानारूपधरं वरम् ॥<br>
शुक्लरक्तपीतश्यामं युगानुक्रमणेन च ॥ १८० ॥<br>
शुक्लतेजःस्वरूपं च सत्ये सत्यस्वरूपिणम्॥<br>
त्रेतायां कुङ्कुमाकारं ज्वलन्तं ब्रह्मतेजसा ॥ ८१ ॥<br>
द्वापरे पीतवर्णं च शोभितं पीतवाससा ॥<br>
कृष्णवर्णं कलौ कृष्णं परिपूर्णतमं प्रभुम् ॥ ८२ ॥<br>
नवधाराधरोत्कृष्टश्यामसुन्दरविग्रहम् ॥<br>
नन्दैकनन्दनं वन्दे यशोदानन्दनं प्रभुम् ॥८३॥<br>
गोपिकाचेतनहरं राधाप्राणाधिकं परम् ॥<br>
विनोदमुरलीशब्दं कुर्वन्तं कौतुकेन च ॥८४ ॥<br>
रूपेणाप्रतिमेनैव रत्नभूषणभूषितम् ॥<br>
कन्दर्पकोटिसौन्दर्यं बिभ्रतं शान्तमीश्वरम्॥८९॥<br>
क्रीडन्तं राधया सार्धं वृन्दारण्ये च कुत्रचित् ॥<br>
कुत्रचिन्निर्जनेऽरण्ये राधावक्षःस्थलस्थितम् ॥८६॥<br>
जलक्रीडां प्रकुर्वन्तं राधया सह कुत्रचित् ॥<br>
राधिकाकबरीभारं कुर्वन्तं कुत्रचिद्वने ॥ ८७ ॥<br>
कुत्रचिद्राधिकापादे दत्तवन्तमलक्तकम्॥<br>
सदा चर्वितताम्बूलं गृह्णन्तं कुत्रचिन्मुदा ॥८८॥<br>
पश्यन्तं कुत्रचिद्राधां पश्यन्तीं वक्रचक्षुषा॥<br>
दत्तवन्तं च राधायै कृत्वा मालां च कुत्रचित् ॥ ८९ ॥<br>
कुत्रचिद्राधया सार्धं गच्छन्तं रासमण्डलम् ॥<br>
राधादत्तां गले मालां धृतवन्तं च कुत्रचित् ॥ 4.21.१९० ॥<br>
सार्धं गोपालिकाभिश्च विहरन्तं च कुत्रचित् ॥<br>
राधां गृहीत्वा गच्छन्तं विहाय तां च कुत्रचित् ॥ ९१ ॥<br>
विप्रपत्नीदत्तमन्नं भुक्तवन्तं च कुत्रचित्॥<br>
भुक्तवन्तं तालफलं बालकैः सह कुत्रचित् ॥९२॥<br>
वस्त्रं गोपालिकानां च हरन्तं कुत्रचिन्मुदा ॥<br>
गवां गणं व्याहरन्तं कुत्रचिद्बालकैः सह ॥ ९३ ॥<br>
कालीयमूर्ध्नि पादाब्जं दत्तवन्तं च कुत्रचित् ॥<br>
विनोदमुरलीशब्दं कुर्वन्तं कुत्रचिन्मुदा ॥ ९४ ॥<br>
गायन्तं रम्यसङ्गीतं कुत्रचिद्बालकैः सह॥<br>
स्तुत्वा शक्रः स्तवेन्द्रेण प्रणनाम हरिं भिया ॥९५॥<br>
पुरा दत्तेन गुरुणा रणे वृत्रासुरेण च॥<br>
कृष्णेन दत्तं कृपया ब्रह्मणे च तपस्यते ॥९६॥<br>
एकादशाक्षरो मन्त्रः कवचं सर्वलक्षणम् ॥<br>
दत्तमेतत्कुमाराय पुष्करे ब्रह्मणा पुरा ॥९७॥<br>
कुमारोऽङ्गिरसे दत्तं गुरवेऽङ्गिरसा मुने ॥<br>
इदमिन्द्रकृतं स्तोत्रं नित्यं भक्त्या च यः पठेत् ॥ ९८ ॥<br>
स हि प्राप्य दृढां भक्तिमन्ते दास्यं लभेद्ध्रुवम्॥<br>
जन्ममृत्युजराव्याधिशोकेभ्यो मुच्यते नरः ॥<br>
न हि पश्यति स्वप्नेऽपि यमदूतं यमालयम्॥९९॥<br>
नारायण उवाच ॥<br>
इन्द्रस्य वचनं श्रुत्वा प्रसन्नः श्रीनिकेतनः॥4.21.२००॥<br>
प्रीत्या तस्मै वरं दत्त्वा स्थापयामास पर्वतम् ॥<br>
प्रणम्य च हरिं शक्रः प्रययौ स्वगणैः सह ॥१॥<br>
गह्वरस्था जनाः सर्वे प्रजग्मुर्गह्वराद्गृहम् ॥<br>
ते सर्वे मेनिरे कृष्णं परिपूर्णतमं विभुम् ॥ २ ॥<br>
पुरस्कृत्य व्रजस्थांश्च प्रययौ स्वालयं हरिः ॥<br>
तुष्टाव नन्दः पुत्रं तं पूर्णब्रह्म सनातनम् ॥<br>
पुलकाञ्चितसर्वाङ्गो भक्तिपूर्णाश्रुलोचनः ॥ ३ ॥<br>
नन्द उवाच ॥<br>
नमो ब्रह्मण्यदेवाय गोब्राह्मणहिताय च ॥४॥<br>
जगद्धिताय कृष्णाय गोविन्दाय नमोनमः ॥<br>
नमो ब्रह्मण्यदेवाय ब्रह्मणे परमात्मने ॥ ५ ॥<br>
अनन्तकोटिब्रह्माण्डधामधाम्ने नमोऽस्तु ते ॥<br>
नमो मत्स्यादिरूपाणां जीवरूपायसाक्षिणे ॥६॥<br>
निर्लिप्ताय निर्गुणाय निराकाराय ते नमः॥<br>
अतिसूक्ष्मस्वरूपाय स्थूलात्स्थूलतमाय च ॥७॥<br>
सर्वेश्वराय सर्वाय तेजोरूप नमोऽस्तु ते॥<br>
अतिप्रत्यक्षरूपाय ध्यानासाध्याय योगिनाम् ॥८॥<br>
ब्रह्मविष्णुमहेशानां वन्द्याय नित्यरूपिणे ॥<br>
धाम्ने चतुर्ण्णां वर्णानां युगेष्वेव चतुर्षु च ॥९॥<br>
शुक्लरक्तपीतश्यामाभिधानगुणशालिने ॥<br>
योगिने योगरूपाय गुरवे योगिनामपि ॥4.21.२१०॥<br>
सिद्धेश्वराय सिद्धाय सिद्धानां गुरवे नमः ॥<br>
यं स्तोतुमक्षमो ब्रह्मा विष्णुर्यं स्तोतुमक्षमः ॥११॥<br>
यं स्तोतुमक्षमो रुद्रः शेषो यं स्तोतुमक्षमः ॥<br>
यं स्तोतुमक्षमो धर्मो यं स्तोतुमक्षमो रविः ॥१२॥<br>
यं स्तोतुमक्षमो लम्बोदरश्चापि षडाननः ॥<br>
यं स्तोतुमक्षमाः सर्वे मुनयः सनकादयः ॥१३॥<br>
कपिलो न क्षमः स्तोतुं सिद्धेन्द्राणां गुरोर्गुरुः॥<br>
न शक्तौ स्तवनं कर्तुं नरनारायणावृषी ॥१४॥<br>
अन्ये जडधियः के वा स्तोतुं शक्ताः परात्परम्॥<br>
वेदा न शक्ता नो वाणी न च लक्ष्मीः सरस्वती ॥१५॥<br>
न राधा स्तवने शक्ता किं स्तुवन्ति विपश्चितः ॥<br>
क्षमस्व निखिलं ब्रह्मन्नपराधं क्षणेक्षणे ॥ १६ ॥<br>
रक्ष मां करुणा सिन्धो दीनबन्धो भवार्णवे ॥<br>
पुरा तीर्थे तपस्तप्त्वा पुत्रः प्राप्तः सनातनः ॥ १७ ॥<br>
स्वकीयचरणाम्भोजे भक्तिं दास्यं च देहि मे ॥<br>
ब्रह्मत्वममरत्वं वा सालोक्यादिकमेव वा ॥१८॥<br>
त्वत्पदाम्भोजदास्यस्य कलां नार्हन्ति षोडशीम् ॥<br>
इन्द्रत्वं वा सुरत्वं वा सम्प्राप्तिं सिद्धिस्वर्गयोः ॥१९॥<br>
राजत्वं चिरजीवित्वं सुधियो गणयन्ति किम् ॥<br>
एतद्यत्कथितं सर्वं ब्रह्मत्वादिकमीश्वर ॥ 4.21.२२० ॥<br>
भक्तसङ्गक्षणार्द्धस्य नोपमा ते किमर्हति ॥<br>
त्वद्भक्तो यस्त्वत्सदृशः कस्त्वां तर्कितुमीश्वरः ॥२१॥<br>
क्षणार्द्धालापमात्रेण पारं कर्तुं स चेश्वरः ॥<br>
भक्तसङ्गाद्भवत्येव भक्तिं कर्तुमनेकधा ॥ २२ ॥<br>
त्वद्भक्तजलदालापजलसेकेन वर्द्धते ॥<br>
अभक्तालापतापात्तु शुष्कतां याति तत्क्षणम् ॥ ॥ २३ ॥<br>
त्वद्गुणस्मृतिसेकाच्च वर्द्धते तत्क्षणे स्फुटम् ॥<br>
त्वद्भक्त्यङ्कुरमुद्भूतं स्फीतं मानसजं परम् ॥ २४ ॥<br>
न नश्यं वर्द्धनीयं च नित्यन्नित्यं क्षणेक्षणे ॥<br>
ततः सम्प्राप्य ब्रह्मत्वं भक्तस्य जीवनाय च ॥ २५ ॥<br>
ददात्येव फलं तस्मै हरिदास्यमनुत्तमम् ॥<br>
सम्प्राप्य दुर्लभं दास्यं यदि दासो बभूव ह ॥ २६ ॥<br>
सुनिश्चयेन तेनैव जितं सर्वं भयादिकम् ॥<br>
इत्येवमुक्त्वा भक्त्या च नन्दस्तस्थौ हरेः पुरः ॥ २७ ॥<br>
प्रसन्नवदनः कृष्णो ददौ तस्मै तदीप्सितम् ॥<br>
एवं नन्दकृतं स्तोत्रं नित्यं भक्त्या च यः पठेत् ॥२८॥<br>
सुदृढां भक्तिमाप्नोति सद्यो दास्यं लभेद्धरेः ॥<br>
तपस्तप्त्वा यदा द्रोणस्तीर्थे च धरया सह ॥२९॥<br>
स्तोत्रं तस्मै पुरा दत्तं ब्रह्मणा तत्सुदुर्लभम् ॥<br>
हरेः षडक्षरो मन्त्रः कवचं सर्वरक्षणम् ॥4.21.२३०॥<br>
इह सौभरिणा दत्तं तस्मै तुष्टेन पुष्करे ॥<br>
तदेव कवचं स्तोत्रं स च मन्त्रः सुदुर्लभः॥ ॥ ३१ ॥<br>
ब्रह्मणोंऽशेन मुनिना नन्दाय च तपस्यते ॥<br>
मन्त्रः स्तोत्रं च कवचमिष्टदेवो गुरुस्तथा ॥ ३२ ॥<br>
या यस्य विद्या प्राचीना न तां त्यजति निश्चितम् ॥<br>
इत्येवं कथितं स्तोत्रं श्रीकृष्णाख्यानमद्भुतम् ॥<br>
सुखदं मोक्षदं सारं भवबन्धविमोचनम् ॥ २३३ ॥<br>
इति श्रीब्रह्मवैवर्ते महापुराणे श्रीकृष्णजन्मखण्डे नारायणनारदसंवादे इन्द्रयागभञ्जनो नामैकविंशतितमोऽध्यायः ॥२१॥</p>

  </div>
</article>


        

        



    <aside class="card border noPrint" id="section-tree-item-brahma-vaivarta-purANam_04_021_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/purANam_vaiShNavam/brahma-vaivarta-purANam/04/021/">०२१ </a>
            <a data-toggle="collapse" href="#section-tree-item-body-brahma-vaivarta-purANam_04_021_md" role="button" aria-expanded="false" aria-controls="section-tree-item-body-brahma-vaivarta-purANam_04_021_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-brahma-vaivarta-purANam_04_021_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०२१</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/purANam_vaiShNavam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/purANam_vaiShNavam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/purANam_vaiShNavam/actions/workflows/build.yml"><img src="https://github.com/vishvAsa/purANam_vaiShNavam/actions/workflows/build.yml/badge.svg"> Built </a> on 2025 Aug 25 05:46:07 UTC. (<a href="http://google.com/search?q=05%3a46%3a07%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
