+++
title = "१०"

+++
[दशमोऽध्यायः]



<details><summary>भागसूचना</summary>

देवासुर-संग्राम
</details>

#### श्लोक-१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

इति दानवदैतेया नाविन्दन्नमृतं नृप।  
युक्ताः कर्मणि यत्ताश्च वासुदेवपराङ्‍मुखाः॥
</details>

<details><summary>मूलम्</summary>

इति दानवदैतेया ना[^m1]विन्दन्नमृतं नृप।  
युक्ताः कर्मणि [^m2]दृत्ताश्च वासुदेवपराङ्‍मुखाः॥ १ ॥

[^m1]: B,W विद

[^m2]: A,B,G,J,M,Ma,T,W यत्ताश्च

</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! यद्यपि दानवों और दैत्योंने बड़ी सावधानीसे समुद्रमन्थनकी चेष्टा की थी, फिर भी भगवान‍्से विमुख होनेके कारण उन्हें अमृतकी प्राप्ति नहीं हुई॥ १॥
</details>

<details><summary>वीरराघवः</summary>

सम-देश-काल-हेत्वर्थ-कर्म-मतीनाम् अपि श्री-भगवन्तम् अनाश्रितानां न केवलं फलाप्राप्तिर् एव, प्रत्युत प्राण-हानिश् चेति वक्तुम् अमृतालाभ-प्रयुक्त-संरम्भाणां दैत्यानाम् आदितेयैस् सह युद्धम् आह अध्याय-द्वयेन । हे नृप ! इति इत्थं दानवा [^v1]दैतेयाश् च अमृतं ना ऽविदन् (ना ऽविन्दन्) न लब्धवन्तः । तत्र हेतुं वदन् विशिनष्टि कर्मणि मथन-कर्मणि युक्तायत्ताश्-चानुकूल-कर्मवन्तो ऽपि वासुदेव-पराङ्मुखाः, अतो ना ऽविदन् (ना ऽविन्दन्) इत्यर्थः ॥ १ ॥

[^v1]: A,B,T देत्याश्च

</details>

#### श्लोक-२


<details open><summary>विश्वास-प्रस्तुतिः</summary>

साधयित्वामृतं राजन् पाययित्वा स्वकान् सुरान्।  
पश्यतां सर्वभूतानां ययौ गरुडवाहनः॥
</details>

<details><summary>मूलम्</summary>

साधयित्वामृतं राजन् पाययि[^m3]त्वा स्वकान् सुरान्।  
पश्यतां सर्वभूतानां ययौ गरुडवाहनः॥ २ ॥

[^m3]: M,Ma त्वाऽमृतं सु

</details>

<details><summary>अनुवाद (हिन्दी)</summary>

राजन्! भगवान‍्ने समुद्रको मथकर अमृत निकाला और अपने निजजन देवताओंको पिला दिया। फिर सबके देखते-देखते वे गरुड़पर सवार हुए और वहाँसे चले गये॥ २॥
</details>

<details><summary>वीरराघवः</summary>

हे राजन्! इत्थं भगवान् अमृतं साधयित्वा स्वकान् स्वाश्रितान् सुरान् [^v2]सुधां पाययित्वा सर्व-भूतानां पश्यतां सतां श्री-गरुड-वाहनस् सन् जगाम ॥ २ ॥

[^v2]: W Omits सुधां

</details>

#### श्लोक-३


<details open><summary>विश्वास-प्रस्तुतिः</summary>

सपत्नानां परामृद्धिं दृष्ट्वा ते दितिनन्दनाः।  
अमृष्यमाणा उत्पेतुर्देवान्प्रत्युद्यतायुधाः॥
</details>

<details><summary>मूलम्</summary>

सपत्नानां [^m4]परां सिद्धिं दृष्ट्वा [^m5]ते दितिनन्दनाः।  
अमृष्यमाणा उत्पेतुर्देवान्प्रत्युद्यतायुधाः॥ ३ ॥

[^m4]: A,B,G,J,M,Ma,T परामृद्धि

[^m5]: M,Ma ष

</details>

<details><summary>अनुवाद (हिन्दी)</summary>

जब दैत्योंने देखा कि हमारे शत्रुओंको तो बड़ी सफलता मिली तब वे उनकी बढ़ती सह न सके। उन्होंने तुरंत अपने हथियार उठाये और देवताओंपर धावा बोल दिया॥ ३॥
</details>

<details><summary>वीरराघवः</summary>

ततस् सपत्नानां देवानां परां सिद्धिं फल-प्राप्तिं दृष्ट्वा ते दैत्याः [^v3]अमृष्यमाणाः[^v3] [^v4]असहमानाः[^v4] सन्तः उद्यतानि उद्धतानि आयुधानि यैस् ते देवान् प्रति उत्पेतुः अभिदुद्रुवुः ॥ ३ ॥

[^v3]: A,B,T Omit

[^v4]: W Omits

</details>

#### श्लोक-४


<details open><summary>विश्वास-प्रस्तुतिः</summary>

ततः सुरगणाः सर्वे सुधया पीतयैधिताः।  
प्रतिसंयुयुधुः शस्त्रैर्नारायणपदाश्रयाः॥
</details>

<details><summary>मूलम्</summary>

ततः सुरगणाः सर्वे [^m6]सुधया पीतयैधिताः।  
प्रतिसंयुयुधुः शस्त्रैर्नारायण[^m7]पदाश्रयाः॥ ४ ॥

[^m6]: H,V र

[^m7]: H,M,Ma,V परायणाः

</details>

<details><summary>अनुवाद (हिन्दी)</summary>

इधर देवताओंने एक तो अमृत पीकर विशेष शक्ति प्राप्त कर ली थी और दूसरे उन्हें भगवान‍्के चरणकमलोंका आश्रय था ही। बस, वे भी अपने अस्त्र-शस्त्रोंसे सुसज्जित हो दैत्योंसे भिड़ गये॥ ४॥
</details>

<details><summary>वीरराघवः</summary>

ततस् सुरगणा अपि पीतया सुधया एधिता आहित-बलाः नारायण-पदाश्रयाश् च शस्त्रास्त्रैः प्रति संयुयुधुः ॥ ४ ॥
</details>

#### श्लोक-५


<details open><summary>विश्वास-प्रस्तुतिः</summary>

तत्र दैवासुरो नाम रणः परमदारुणः।  
रोधस्युदन्वतो राजंस्तुमुलो रोमहर्षणः॥
</details>

<details><summary>मूलम्</summary>

तत्र [^m8]दैवासुरो नाम रणः परमदारुणः।  
रोधस्युदन्वतो राजन्तुमुलो रोमहर्षणः॥ ५ ॥

[^m8]: B,M,Ma दे

</details>

<details><summary>अनुवाद (हिन्दी)</summary>

परीक्षित्! क्षीरसागरके तटपर बड़ा ही रोमांचकारी और अत्यन्त भयंकर संग्राम हुआ। देवता और दैत्योंकी वह घमासान लड़ाई ही ‘देवासुर-संग्राम’ के नामसे कही जाती है॥ ५॥
</details>

<details><summary>वीरराघवः</summary>

तत्रोदन्वतः [^v5]क्षीराब्धेः रोधसि तीरे दैवासूर इति प्रसिद्धः परम-दारुणो ऽतिभीषणस् तुमुल-सङ्कलः पश्यतां शृण्वताञ् च रोमहर्षणो रोमहर्षणजनको रण-सङ्ग्रामो बभूव ॥ ५ ॥

[^v5]: W क्षीरोदधेः

</details>

#### श्लोक-६


<details open><summary>विश्वास-प्रस्तुतिः</summary>

तत्रान्योन्यं सपत्नास्ते संरब्धमनसो रणे।  
समासाद्यासिभिर्बाणैर्निजघ्नुर्विविधायुधैः॥
</details>

<details><summary>मूलम्</summary>

तत्रान्योन्यं सपत्नास्ते संरब्धमनसो रणे।  
समासाद्यासिभिर्बाणै[^m9]र्निजघ्नुर्विविधायुधैः॥ ६ ॥

[^m9]: M,Ma र्वि

</details>

<details><summary>अनुवाद (हिन्दी)</summary>

दोनों ही एक-दूसरेके प्रबल शत्रु हो रहे थे, दोनों ही क्रोधसे भरे हुए थे। एक-दूसरेको आमने-सामने पाकर तलवार, बाण और अन्य अनेकानेक अस्त्र-शस्त्रोंसे परस्पर चोट पहुँचाने लगे॥ ६॥
</details>

<details><summary>वीरराघवः</summary>

तम् एवानुवर्णयति - **तत्रेति** । तदा सपत्नास् ते देवासुराः संरब्धं क्रुद्धं मनः येषान्ते, रणे अन्योन्यं समासाद्य बाणैः विविधैर्-आयुधैश् च निजघ्नुः ॥ ६ ॥
</details>

#### श्लोक-७


<details open><summary>विश्वास-प्रस्तुतिः</summary>

शङ्खतूर्यमृदङ्गानां भेरीडमरिणां महान्।  
हस्त्यश्वरथपत्तीनां नदतां निःस्वनोऽभवत्॥
</details>

<details><summary>मूलम्</summary>

शङ्खतूर्यमृदङ्गानां भेरीडम[^m10]रुणां महान्।  
हस्त्यश्वरथपत्तीनां [^m11]नदतां निःस्वनोऽभवत्॥ ७ ॥

[^m10]: A,B,J,M,Ma,T रि

[^m11]: M,Ma य

</details>

<details><summary>अनुवाद (हिन्दी)</summary>

उस समय लड़ाईमें शङ्ख, तुरही, मृदंग, नगारे और डमरू बड़े जोरसे बजने लगे; हाथियोंकी चिग्घाड़, घोड़ोंकी हिनहिनाहट, रथोंकी घरघराहट और पैदल सेनाकी चिल्लाहटसे बड़ा कोलाहल मच गया॥ ७॥
</details>

<details><summary>वीरराघवः</summary>

भेर्यादीनां शङ्खादीनाञ् च नदतां हस्त्य्-अश्व-पदातीनाञ् च महान् निस्स्वनो बभूव ॥ ७ ॥
</details>

#### श्लोक-८


<details open><summary>विश्वास-प्रस्तुतिः</summary>

रथिनो रथिभिस्तत्र पत्तिभिः सह पत्तयः।  
हया हयैरिभाश्चेभैः समसज्जन्त संयुगे॥
</details>

<details><summary>मूलम्</summary>

रथिनो रथिभिस्तत्र पत्तिभिः सह पत्तयः।  
हया हयैरिभाश्चेभैः समसज्जन्त संयुगे॥ ८ ॥
</details>

<details><summary>अनुवाद (हिन्दी)</summary>

रणभूमिमें रथियोंके साथ रथी, पैदलके साथ पैदल, घुड़सवारोंके साथ घुड़सवार एवं हाथीवालोंके साथ हाथीवाले भिड़ गये॥ ८॥
</details>

<details><summary>वीरराघवः</summary>

[^v6]तत्र रथ्यादयो रथ्यादिभिर् एव द्वन्द्व-[^v7]संयुगे समसज्जन्त युयुत्सया सङ्गता बभूवुः ॥ ८ ॥

[^v6]: W Omits

[^v7]: A,B,T सङ्करे ।

</details>

#### श्लोक-९


<details open><summary>विश्वास-प्रस्तुतिः</summary>

उष्ट्रैः केचिदिभैः केचिदपरे युयुधुः खरैः।  
केचिद् गौरमृगैर्ऋक्षैर्द्वीपिभिर्हरिभिर्भटाः॥
</details>

<details><summary>मूलम्</summary>

उष्ट्रैः केचि[^m12]द्द्वपैः केचि[^m13]दपरेभिययुः खरैः।  
केचिद् गौरमृखैर्ऋक्षैर्द्वीपिभिर्हरिभिर्भटाः॥ ९ ॥

[^m12]: A,B,G,J,T दिभैः ; M,Ma द्द्विजे

[^m13]: A,B,G,J,T रे युयुधुः

</details>

<details><summary>अनुवाद (हिन्दी)</summary>

उनमेंसे कोई-कोई वीर ऊँटोंपर, हाथियोंपर और गधोंपर चढ़कर लड़ रहे थे तो कोई-कोई गौरमृग, भालू, बाघ और सिंहोंपर॥ ९॥
</details>

#### श्लोक-१०


<details open><summary>विश्वास-प्रस्तुतिः</summary>

गृध्रैः कङ्कैर्बकैरन्ये श्येनभासैस्तिमिङ्गिलैः।  
शरभैर्महिषैः खड्गैर्गोवृषैर्गवयारुणैः॥
</details>

<details><summary>मूलम्</summary>

गृध्रैः कङ्कै[^m14]र्वृकैरन्ये श्येनभासैस्तिमिङ्गिलैः।  
शरभैर्महिषैः खड्गैर्गोवृषैर्गवयारुणैः॥ १० ॥

[^m14]: A,B,G,J,M,Ma,T र्वकै

</details>

<details><summary>अनुवाद (हिन्दी)</summary>

कोई-कोई सैनिक गिद्ध, कंक, बगुले, बाज और भास पक्षियोंपर चढ़े हुए थे तो बहुत-से तिमिङ्गिल मच्छ, शरभ, भैंसे, गैंड़े, बैल, नीलगाय और जंगली साँड़ोंपर सवार थे॥ १०॥
</details>

<details><summary>वीरराघवः</summary>

तत्र देवेषु असुरेषु च केचित्, केचिद् भटाः उष्ट्रादिभिर् वाहनैः अभिसंययुः अभिदुद्रुवुः । गौरमुखैर् इति ऋक्षैर् इत्यस्य विशेषणम् । [^v8]रक्तमुखैर् वानरैर् इत्य् अर्थः[^v8] । [^v9]हरिभिस् सिंहैः[^v9], तिमिङ्गिलैर् मत्स्य-विशेषैः, गोभिर् धेनुभिः, वृषैर् बलीवर्दैश् च, अत्रैव गो-बलीवर्द-न्यायः प्रदर्शितः ॥ ९, १० ॥

[^v8]: W Omits

[^v9]: A,B,T शृ

</details>

#### श्लोक-११


<details open><summary>विश्वास-प्रस्तुतिः</summary>

शिवाभिराखुभिः केचित् कृकलासैः शशैर्नरैः।  
बस्तैरेके कृष्णसारैर्हंसैरन्ये च सूकरैः॥
</details>

<details><summary>मूलम्</summary>

शिवाभिराखुभिः केचित् कृकलासै[^m15]श्शुर्नरैः।  
बस्तैरेके कृष्णसारैः हंसैरन्ये च सूकरैः॥ ११ ॥

[^m15]: A,B,G,J,M,Ma,T श्शशै

</details>

<details><summary>अनुवाद (हिन्दी)</summary>

किसी-किसीने सियारिन, चूहे, गिरगिट और खरहोंपर ही सवारी कर ली थी तो बहुत-से मनुष्य, बकरे, कृष्णसार मृग, हंस और सूअरोंपर चढ़े थे॥ ११॥
</details>

<details><summary>वीरराघवः</summary>

शिवाः [^v10]सृगाल-विशेषाः ताभिः, बस्तैर् मेषैः ॥ ११ ॥

[^v10]: W हरयः सिंहाः

</details>

#### श्लोक-१२


<details open><summary>विश्वास-प्रस्तुतिः</summary>

अन्ये जलस्थलखगैः सत्त्वैर्विकृतविग्रहैः।  
सेनयोरुभयो राजन् विविशुस्तेऽग्रतोऽग्रतः॥
</details>

<details><summary>मूलम्</summary>

अन्ये जलस्थलखगैः सत्त्वैर्विकृतविग्रहैः।  
सेनयोरुभयो राजन् विविशुस्तेऽग्रतोऽग्रतः॥ १२ ॥
</details>

<details><summary>अनुवाद (हिन्दी)</summary>

इस प्रकार जल, स्थल एवं आकाशमें रहनेवाले तथा देखनेमें भयंकर शरीरवाले बहुत-से प्राणियोंपर चढ़कर कई दैत्य दोनों सेनाओंमें आगे-आगे घुस गये॥ १२॥
</details>

<details><summary>वीरराघवः</summary>

जले स्थले, खे आकाशे च गच्छन्तीति तथा तैः विकृत-विग्रहैः सत्त्वैर् जन्तुभिः वाहन-भूतैः उभयोर् देवासुर-सम्बन्धिन्योः सेनयोः अग्रतो ऽग्रतः हे राजन् ! विविशुः ॥ १२ ॥
</details>

#### श्लोक-१३


<details open><summary>विश्वास-प्रस्तुतिः</summary>

चित्रध्वजपटै राजन्नातपत्रैः सितामलैः।  
महाधनैर्वज्रदण्डैर्व्यजनैर्बार्हचामरैः॥
</details>

<details><summary>मूलम्</summary>

चित्रध्वजपटै राजन्नातपत्रैः सितामलैः।  
महाधनैर्वज्रदण्डैः [^m16]व्यजनैर्बार्हचामरैः॥ १३ ॥

[^m16]: M,Ma विभाजन्वार्ह

</details>

<details><summary>वीरराघवः</summary>

हे राजन् ! [^v11]चित्र-ध्वज-पटैः सितैश् शुभैर् अमलैर् महा-धनैर् अनघैः, वज्र-दण्डैर् आतपत्रैः तथा वज्र-दण्डैर् व्यजनैः अनर्घैश् चामरैः ॥ १३ ॥

[^v11]: W Omits चित्र

</details>

#### श्लोक-१४


<details open><summary>विश्वास-प्रस्तुतिः</summary>

वातोद‍्धूतोत्तरोष्णीषैरर्चिर्भिर्वर्मभूषणैः।  
स्फुरद‍्भिर्विशदैः शस्त्रैः सुतरां सूर्यरश्मिभिः॥
</details>

<details><summary>मूलम्</summary>

वा[^m17]तोद‍्धूतोत्तरोष्णीषैः [^m18]अर्चिभिर्वर्मभूषणैः।  
स्फुरद‍्भिर्वि[^m19]शदैः शस्त्रैः सुतरां सूर्यरश्मिभिः॥ १४ ॥

[^m17]: M,Ma ततमोष्णीषै

[^m18]: M,Ma सत्कृतैर्वर्म ; H,V सुदृग्भिर्व्रज ; W वनद्भिर्वर्म

[^m19]: H,V विधैः

</details>

<details><summary>वीरराघवः</summary>

वातेनोद्धूतैर् उत्तरीयैर् उष्णीषैः ध्वनद्भिः कवचैर् भूषणैश् च । विशदैः निघर्षणेन निर्मलीकृतैः सूर्य-रश्मिभिः नितरां स्फुरद्भिः शस्त्रैश् च ॥ १४ ॥
</details>

#### श्लोक-१५


<details open><summary>विश्वास-प्रस्तुतिः</summary>

देवदानववीराणां ध्वजिन्यौ पाण्डुनन्दन।  
रेजतुर्वीरमालाभिर्यादसामिव सागरौ॥
</details>

<details><summary>मूलम्</summary>

देवदानववीराणां ध्वजिन्यौ पाण्डुनन्दन।  
रेजतुर्वीर[^m20]मालाभिर्यादसामिव सागरौ[^m21]॥ १५ ॥

[^m20]: M,Ma चि

[^m21]: M,Ma रे

</details>

<details><summary>अनुवाद (हिन्दी)</summary>

परीक्षित्! उस समय रंग-बिरंगी पताकाओं, स्फटिक मणिके समान श्वेत निर्मल छत्रों, रत्नोंसे जड़े हुए दण्डवाले बहुमूल्य पंखों, मोरपंखों, चँवरों और वायुसे उड़ते हुए दुपट्टों, पगड़ी, कलँगी, कवच, आभूषण तथा सूर्यकी किरणोंसे अत्यन्त दमकते हुए उज्ज्वल शस्त्रों एवं वीरोंकी पंक्तियोंके कारण देवता और असुरोंकी सेनाएँ ऐसी शोभायमान हो रही थीं, मानो जल-जन्तुओंसे भरे हुए दो महासागर लहरा रहे हों॥ १३—१५॥
</details>

<details><summary>वीरराघवः</summary>

वीराणां मालाभिश् च देवासुराणां ध्वजिन्यौ सेने रेजतुः [^v12]यादसाम् इव सागरौ[^v12] यथा यादसां मालाभिस् सागरौ समुद्रौ तद्वत् ॥ १५ ॥

[^v12]: A,B,T Omit

</details>

#### श्लोक-१६


<details open><summary>विश्वास-प्रस्तुतिः</summary>

वैरोचनो बलिः संख्ये सोऽसुराणां चमूपतिः।  
यानं वैहायसं नाम कामगं मयनिर्मितम्॥
</details>

<details><summary>मूलम्</summary>

वैरो[^m22]चनिर्बलिः संख्ये सोऽसुराणां चमूपतिः।  
यानं वैहायसं नाम कामगं मयनिर्मितम्॥ १६ ॥

[^m22]: A,B,G,J,T चनो व

</details>

<details><summary>अनुवाद (हिन्दी)</summary>

परीक्षित्! रणभूमिमें दैत्योंके सेनापति विरोचनपुत्र बलि मय दानवके बनाये हुए वैहायस नामक विमानपर सवार हुए। वह विमान चलानेवालेकी जहाँ इच्छा होती थी, वहीं चला जाता था॥ १६॥
</details>

<details><summary>वीरराघवः</summary>

असुराणां या चमूः सेना तस्याः पतिर् वैरोचनो बलिर् वैहायसाख्यं यानं विमानम् आस्थितः ऽधिष्ठितः, उदये उदय-गिरौ स्थितश् चन्द्र इव रेजे । यानं विशिनष्टि काम-गं कामं यथेच्छं[^v13] गच्छतीति तथा, मयेन निर्मितम् ॥ १६ ॥

[^v13]: W ष्ठं

</details>

#### श्लोक-१७


<details open><summary>विश्वास-प्रस्तुतिः</summary>

सर्वसाङ्ग्रामिकोपेतं सर्वाश्चर्यमयं प्रभो।  
अप्रतर्क्यमनिर्देश्यं दृश्यमानमदर्शनम्॥
</details>

<details><summary>मूलम्</summary>

सर्वसाङ्ग्रामिकोपेतं सर्वाश्चर्यमयं [^m23]विभो।  
अप्रतर्क्यमनिर्देश्यं दृश्यमानमदर्शनम्॥ १७ ॥

[^m23]: A,B,G,J,M,Ma,T प्रभो !

</details>

<details><summary>अनुवाद (हिन्दी)</summary>

युद्धकी समस्त सामग्रियाँ उसमें सुसज्जित थीं। परीक्षित्! वह इतना आश्चर्यमय था कि कभी दिखलायी पड़ता तो कभी अदृश्य हो जाता। वह इस समय कहाँ है—जब इस बातका अनुमान भी नहीं किया जा सकता था तब बतलाया तो कैसे जा सकता था॥ १७॥
</details>

#### श्लोक-१८


<details open><summary>विश्वास-प्रस्तुतिः</summary>

आस्थितस्तद्विमानाग्र्यं सर्वानीकाधिपैर्वृतः।  
वालव्यजनछत्राग्र्यै रेजे चन्द्र इवोदये॥
</details>

<details><summary>मूलम्</summary>

आस्थितस्तद्विमानाग्र्यं सर्वानीकाधिपैर्वृतः।  
वालव्यजन[^m24]छत्राद्यैः रेजे चन्द्र इवोदये॥ १८ ॥

[^m24]: A,B,G,J,M,Ma,T छत्राग्रनेः

</details>

<details><summary>अनुवाद (हिन्दी)</summary>

उसी श्रेष्ठ विमानपर राजा बलि सवार थे। सभी बड़े-बड़े सेनापति उनको चारों ओरसे घेरे हुए थे। उनपर श्रेष्ठ चमर डुलाये जा रहे थे और छत्र तना हुआ था। उस समय बलि ऐसे जान पड़ते थे, जैसे उदयाचलपर चन्द्रमा॥ १८॥
</details>

<details><summary>वीरराघवः</summary>

सर्वैस् सङ्ग्राम-साधनैः अस्त्र-शस्त्रादिभिर् युक्तं सर्वेषाम् अप्य् आश्चर्य-करं महद् विफलम् अप्रतर्क्यं विमानान्तर-सजातीयत्वेन तर्कितुम् [^v14]अप्य् अशक्यम् अनिर्देश्यम् अनियत-प्रदेशावस्थानत्वेन क्वचिद् देशे नियमेन स्थितम् इति निर्देष्टुम् अशक्यं, क्वचिद् दृश्यमानम् अपि पुनर् अप्य् अदर्शनम् अदृश्यं द्रष्टुम् अशक्यं, तेजस्वित्वाद् विमा[^v15]नस्य श्रेष्ठं यद् यानं तदास्थित इत्य् अन्वयः । कथं-भूतः ? सर्वैस् सेनाधिपतिभिर् व्यजन-च्छत्र-चामरा[^v16]दिभिश् च वृतः ॥ १७, १८ ॥

[^v14]: W Omits अपि

[^v15]: W नश्रे

[^v16]: A,B,T रग्राहिभिश्च

</details>

#### श्लोक-१९


<details open><summary>विश्वास-प्रस्तुतिः</summary>

तस्यासन्सर्वतो यानैर्यूथानां पतयोऽसुराः।  
नमुचिः शम्बरो बाणो विप्रचित्तिरयोमुखः॥
</details>

<details><summary>मूलम्</summary>

तस्यासन्सर्वतो यानैः [^m25]पूतनां पतयोऽसुराः।  
नमुचिः शम्बरो बाणो विप्रचित्तिरयोमुखः॥ १९ ॥

[^m25]: A,B,G,J,M,Ma,T यूथानां

</details>

#### श्लोक-२०


<details open><summary>विश्वास-प्रस्तुतिः</summary>

द्विमूर्धा कालनाभोऽथ प्रहेतिर्हेतिरिल्वलः।  
शकुनिर्भूतसंतापो वज्रदंष्ट्रो विरोचनः॥
</details>

<details><summary>मूलम्</summary>

द्विमूर्धा कालनाभोऽ[^m26]पि प्रहेतिर्हेतिरिल्वलः।  
शकुनिर्भूत[^m27]सन्त्रासो वज्रदंष्ट्रो विरोचनः॥ २० ॥

[^m26]: A,B,G,J,M,Ma,T थ

[^m27]: A,B,G,J,M,Ma,T सन्तापो

</details>

#### श्लोक-२१


<details open><summary>विश्वास-प्रस्तुतिः</summary>

हयग्रीवः शङ्कुशिराः कपिलो मेघदुन्दुभिः।  
तारकश्चक्रदृक् शुम्भो निशुम्भो जम्भ उत्कलः॥
</details>

<details><summary>मूलम्</summary>

हयग्रीवः शङ्कुशिराः कपिलो मेघदुन्दुभिः।  
तारक[^m28]श्चोग्रदृक् शुम्भो निशुम्भो जम्भ उत्कलः॥ २१ ॥

[^m28]: A,B,G,J,M,Ma,T श्चक्र

</details>

#### श्लोक-२२


<details open><summary>विश्वास-प्रस्तुतिः</summary>

अरिष्टोऽरिष्टनेमिश्च मयश्च त्रिपुराधिपः।  
अन्ये पौलोमकालेया निवातकवचादयः॥
</details>

<details><summary>मूलम्</summary>

अरिष्टोऽरिष्टनेमिश्च मयश्च त्रिपुराधिपः।  
अन्ये पौलोमकालेया निवातकवचादयः॥ २२ ॥
</details>

<details><summary>अनुवाद (हिन्दी)</summary>

उनके चारों ओर अपने-अपने विमानोंपर सेनाकी छोटी-छोटी टुकड़ियोंके स्वामी नमुचि, शम्बर, बाण, विप्रचित्ति, अयोमुख, द्विमूर्धा, कालनाभ, प्रहेति, हेति, इल्वल, शकुनि, भूतसन्ताप, वज्रदंष्ट्र, विरोचन, हयग्रीव, शंकुशिरा, कपिल, मेघदुन्दुभि, तारक, चक्राक्ष, शुम्भ, निशुम्भ, जम्भ, उत्कल, अरिष्ट, अरिष्टनेमि, त्रिपुराधिपति मय, पौलोम कालेय और निवातकवच आदि स्थित थे॥ १९—२२॥
</details>

<details><summary>वीरराघवः</summary>

तस्य बलेस् समन्ताद् यूथानां पतयो ऽसुराः स्व-स्व-यानैस् सह ऽऽसन् परिवृत्य तस्थुः । यूथपतीन् एव कांश्चिन् निर्दिशति — नमुचिर् इति ॥ १९-२२ ॥
</details>

#### श्लोक-२३


<details open><summary>विश्वास-प्रस्तुतिः</summary>

अलब्धभागाः सोमस्य केवलं क्लेशभागिनः।  
सर्व एते रणमुखे बहुशो निर्जितामराः॥
</details>

<details><summary>मूलम्</summary>

अलब्धभागाः सोमस्य केवलं क्लेशभागिनः।  
सर्व एते रणमुखे बहुशो निर्जितामराः॥ २३ ॥
</details>

<details><summary>अनुवाद (हिन्दी)</summary>

ये सब-के-सब समुद्रमन्थनमें सम्मिलित थे। परन्तु इन्हें अमृतका भाग नहीं मिला, केवल क्लेश ही हाथ लगा था। इन सब असुरोंने एक नहीं, अनेक बार युद्धमें देवताओंको पराजित किया था॥ २३॥
</details>

<details><summary>वीरराघवः</summary>

[^v17]एते सर्वे सोमस्या ऽमृतस्य अलब्धो भागो यैः ते केवलं क्लेश-मात्रं प्राप्तास् सन्तः पूर्वं रण-मुखे बहुशो निर्जिता अमरा यैस् ते ॥ २३ ॥

[^v17]: A,B,T add ते

</details>

#### श्लोक-२४


<details open><summary>विश्वास-प्रस्तुतिः</summary>

सिंहनादान् विमुञ्चन्तः शङ्खान् दध्मुर्महारवान्।  
दृष्ट्वा सपत्नानुत्सिक्तान् बलभित् कुपितो भृशम्॥
</details>

<details><summary>मूलम्</summary>

सिंहना[^m29]दान् विमुञ्चन्तः शङ्खान् दध्मुर्महारवान्।  
दृष्ट्वा सपत्नानुत्सिक्तान् बलभित् कुपितो भृशम्॥ २४ ॥

[^m29]: M,Ma षं वि

</details>

<details><summary>अनुवाद (हिन्दी)</summary>

इसलिये वे बड़े उत्साहसे सिंहनाद करते हुए अपने घोर स्वरवाले शंख बजाने लगे। इन्द्रने देखा कि हमारे शत्रुओंका मन बढ़ रहा है, ये मदोन्मत्त हो रहे हैं; तब उन्हें बड़ा क्रोध आया॥ २४॥
</details>

<details><summary>वीरराघवः</summary>

सिंह-[^v18]नादान् विमुञ्चन्तः कुर्वन्तः, महान् रवो येषां तान्, शङ्कान् दध्मुः ध्वनयामासुः । एवम् उद्धतान् शत्रून् असुरान् दृष्ट्वा स्वराट् बलभित् इन्द्रः नितरां कुपितः ॥ २४ ॥

[^v18]: A,B,T नादं

</details>

#### श्लोक-२५


<details open><summary>विश्वास-प्रस्तुतिः</summary>

ऐरावतं दिक्‍करिणमारूढः शुशुभे स्वराट्।  
यथा स्रवत्प्रस्रवणमुदयाद्रिमहर्पतिः॥
</details>

<details><summary>मूलम्</summary>

ऐरावतं दिक्‍करिणमारू[^m30]ढो वियति स्वराट्।  
यथा स्रवत्प्रस्रवणमुदयाद्रिमहर्पतिः॥ २५ ॥

[^m30]: A,B,G,J,T दश्शुभे

</details>

<details><summary>पादटिप्पनी</summary>

वे अपने वाहन ऐरावत नामक दिग्गजपर सवार हुए। उसके कपोलोंसे मद बह रहा था। इसलिये इन्द्रकी ऐसी शोभा हुई, मानो भगवान् सूर्य उदयाचलपर आरूढ़ हों और उससे अनेकों झरने बह रहे हों॥ २५॥
</details>

<details><summary>वीरराघवः</summary>

दिक्करिणम् ऐरावतम् अधिरूढः वियत्य् आकाशे, अवस्थित इति शेषः । [^v19]कः कम् इव ? स्रवन्ति प्रस्रवणानि यस्मिन् मद-धारा-सादृश्यम् अनेना ऽभिप्रेतं तम् उदयाद्रिम् आरूढो ऽहर्पतिस् सूर्यो यथा, तद्वत् ॥ २५ ॥

[^v19]: A,B,T Omit कः

</details>

#### श्लोक-२६


<details open><summary>विश्वास-प्रस्तुतिः</summary>

तस्यासन्सर्वतो देवा नानावाहध्वजायुधाः।  
लोकपालाः सह गणैर्वाय्वग्निवरुणादयः॥
</details>

<details><summary>मूलम्</summary>

तस्यासन्सर्वतो देवा नानावाहध्वजायुधाः।  
लोकपालाः सह गणैर्वाय्वग्निवरुणादयः॥ २६ ॥
</details>

<details><summary>अनुवाद (हिन्दी)</summary>

इन्द्रके चारों ओर अपने-अपने वाहन, ध्वजा और आयुधोंसे युक्त देवगण एवं अपने-अपने गणोंके साथ वायु, अग्नि, वरुण आदि लोकपाल हो लिये॥ २६॥
</details>

<details><summary>वीरराघवः</summary>

तस्येन्द्रस्य सर्वतः परितो देवा नाना-विधानि आयुधादीनि येषां ते आसन्, तं परिवेष्ट्य तस्थुः, स्वगणैस् सहिता वाय्व्-आदयो लोकपालाः ॥ २६ ॥
</details>

#### श्लोक-२७


<details open><summary>विश्वास-प्रस्तुतिः</summary>

तेऽन्योन्यमभिसंसृत्य क्षिपन्तो मर्मभिर्मिथः।  
आह्वयन्तो विशन्तोऽग्रे युयुधुर्द्वन्द्वयोधिनः॥
</details>

<details><summary>मूलम्</summary>

तेऽन्योन्यमभिसं[^m31]वृत्य क्षिपन्तो [^m32]नामभिर्मिथः।  
आह्वयन्तो विशन्तोऽग्रे युयुधुर्द्वन्द्वयोधिनः॥ २७ ॥

[^m31]: A,B,G,J,M,Ma,T सृत्य

[^m32]: A,B,G,J,T मर्मभि

</details>

<details><summary>अनुवाद (हिन्दी)</summary>

दोनों सेनाएँ आमने-सामने खड़ी हो गयीं। दो-दोकी जोड़ियाँ बनाकर वे लोग लड़ने लगे। कोई आगे बढ़ रहा था, तो कोई नाम ले-लेकर ललकार रहा था। कोई-कोई मर्मभेदी वचनोंके द्वारा अपने प्रतिद्वन्द्वीको धिक्‍कार रहा था॥ २७॥
</details>

<details><summary>वीरराघवः</summary>

[^v20]ते दैत्याश् च[^v20] अन्योन्यम् अभिमुखं समीपम् आगत्य परस्परं क्षिपन्तः तिरस्कुर्वन्तो नामभिर् आह्वयन्तो विशन्तश् चा ऽग्रे द्वन्द्व-योधिनो युयुधुः ॥ २७ ॥

[^v20]: A,B,J Omit

</details>

#### श्लोक-२८


<details open><summary>विश्वास-प्रस्तुतिः</summary>

युयोध बलिरिन्द्रेण तारकेण गुहोऽस्यत।  
वरुणो हेतिनायुध्यन् मित्रो राजन् प्रहेतिना॥
</details>

<details><summary>मूलम्</summary>

युयोध बलिरिन्द्रेण तारकेण [^m33]गुहोऽस्यत।  
वरुणो हेतिनायुध्यन् मित्रो राजन् प्रहेतिना॥ २८ ॥

[^m33]: H,V गुहस्तथा, M,Ma दिवस्पति

</details>

<details><summary>अनुवाद (हिन्दी)</summary>

बलि इन्द्रसे, स्वामिकार्तिक तारकासुरसे, वरुण हेतिसे और मित्र प्रहेतिसे भिड़ गये॥ २८॥
</details>

<details><summary>वीरराघवः</summary>

द्वन्द्वान्य् एवा ऽऽह - **युयाोधेत्यादिभिस्** सप्तभिः । बलिर् वैरो[^v21]चनिः [^v22]इन्द्रेण सह[^v22], तारकेण असुरेण गुहः कुमारः अस्यत अयुध्यत इत्य् अर्थः । हे राजन् ! मित्रः प्रहेतिना अयुध्यत ॥ २८ ॥

[^v21]: W चनः

[^v22]: W Omits

</details>

#### श्लोक-२९


<details open><summary>विश्वास-प्रस्तुतिः</summary>

यमस्तु कालनाभेन विश्वकर्मा मयेन वै।  
शम्बरो युयुधे त्वष्ट्रा सवित्रा तु विरोचनः॥
</details>

<details><summary>मूलम्</summary>

यमस्तु कालनाभेन विश्वकर्मा मयेन वै।  
शम्बरो युयुधे त्वष्ट्रा सवित्रा तु विरोचनः॥ २९ ॥
</details>

<details><summary>अनुवाद (हिन्दी)</summary>

यमराज कालनाभसे, विश्वकर्मा मयसे, शम्बरासुर त्वष्टासे तथा सविता विरोचनसे लड़ने लगे॥ २९॥
</details>

#### श्लोक-३०


<details open><summary>विश्वास-प्रस्तुतिः</summary>

अपराजितेन नमुचिरश्विनौ वृषपर्वणा।  
सूर्यो बलिसुतैर्देवो बाणज्येष्ठैः शतेन च॥
</details>

<details><summary>मूलम्</summary>

[^m34]पराजितेन नमुचिरश्विनौ वृषपर्वणा।  
सूर्यो बलिसुतैर्देवो बाण[^m35]ज्येष्टैश्शतेन च[^m36]॥ ३० ॥

[^m34]: A,B,G,J,M,Ma,T अप

[^m35]: M,Ma ष्ठशे

[^m36]: M,Ma सह

</details>

<details><summary>अनुवाद (हिन्दी)</summary>

नमुचि अपराजितसे, अश्विनीकुमार वृषपर्वासे तथा सूर्यदेव बलिके बाण आदि सौ पुत्रोंसे युद्ध करने लगे॥ ३०॥
</details>

<details><summary>वीरराघवः</summary>

विरोचनः बलेः पिता अन्यो वा [^v23]असुरः दैत्यः सूर्यो देव एक एव बलेस् सुतैर् [^v24]बाण-ज्येष्ठैः[^v24] बाणो ज्येष्ठो येषां तैः शत-संख्याकैर् अयुध्यतेत्य् अर्थः ॥ २९, ३० ॥

[^v23]: A Omits असुरः

[^v24]: W Omits

</details>

#### श्लोक-३१


<details open><summary>विश्वास-प्रस्तुतिः</summary>

राहुणा च तथा सोमः पुलोम्ना युयुधेऽनिलः।  
निशुम्भशुम्भयोर्देवी भद्रकाली तरस्विनी॥
</details>

<details><summary>मूलम्</summary>

राहुणा च तथा सोमः पुलोम्ना युयुधेऽ[^m37]निलः।  
निशुम्भशुम्भयोर्देवी भद्रकाली [^m38]तरस्विनी॥ ३१ ॥

[^m37]: M,Ma नलः

[^m38]: M,Ma नराशिनी

</details>

<details><summary>अनुवाद (हिन्दी)</summary>

राहुके साथ चन्द्रमा और पुलोमाके साथ वायुका युद्ध हुआ। भद्रकालीदेवी निशुम्भ और शुम्भपर झपट पड़ीं॥ ३१॥
</details>

<details><summary>वीरराघवः</summary>

सोमश् चन्द्रः पुलोम्ना दैत्येन अनिलो वायुर् अयुध्यतानिशुम्भ-शुम्भयोस् ताभ्यां तरस्विनी बलवती भद्र-काली देवी अयुध्यत ॥ ३१ ॥
</details>

#### श्लोक-३२


<details open><summary>विश्वास-प्रस्तुतिः</summary>

वृषाकपिस्तु जम्भेन महिषेण विभावसुः।  
इल्वलः सह वातापिर्ब्रह्मपुत्रैररिन्दम॥
</details>

<details><summary>मूलम्</summary>

वृषाकपिस्तु जम्भेन महिषेण विभावसुः।  
इल्वलः सह वाता[^m39]पिः ब्रह्मपुत्रैररिन्दम॥ ३२ ॥

[^m39]: H,V पीब्र

</details>

<details><summary>अनुवाद (हिन्दी)</summary>

परीक्षित्! जम्भासुरसे महोदवजीकी, महिषासुरसे अग्निदेवकी और वातापि तथा इल्वलसे ब्रह्माके पुत्र मरीचि आदिकी ठन गयी॥ ३२॥
</details>

<details><summary>वीरराघवः</summary>

वातापि-सहित इल्वलः ब्रह्म-पुत्रैः मरीच्यादिभिः । हे अरिन्दम ! ॥ ३२ ॥
</details>

#### श्लोक-३३


<details open><summary>विश्वास-प्रस्तुतिः</summary>

कामदेवेन दुर्मर्ष उत्कलो मातृभिः सह।  
बृहस्पतिश्चोशनसा नरकेण शनैश्चरः॥
</details>

<details><summary>मूलम्</summary>

कामदेवेन दुर्मर्ष उत्कलो मातृभिः सह।  
बृहस्पति[^m40]स्तूशनसा नरकेण शनैश्चरः॥ ३३ ॥

[^m40]: A,B,G,J,T श्चो

</details>

<details><summary>अनुवाद (हिन्दी)</summary>

दुर्मर्षकी कामदेवसे, उत्कलकी मातृगणोंसे, शुक्राचार्यकी बृहस्पतिसे और नरकासुरकी शनैश्चरसे लड़ाई होने लगी॥ ३३॥
</details>

<details><summary>वीरराघवः</summary>

मातृभिर् ब्राह्म्यादिभिः सह उत्कलो ऽसुरः, उशनसा शुक्रेण बृ[^v25]हस्पतिः, नरकेण असुरेण शनैश्चरः ॥ ३३ ॥

[^v25]: W Omits बृहस्तपिः

</details>

#### श्लोक-३४


<details open><summary>विश्वास-प्रस्तुतिः</summary>

मरुतो निवातकवचैः कालेयैर्वसवोऽमराः।  
विश्वेदेवास्तु पौलोमै रुद्राः क्रोधवशैः सह॥
</details>

<details><summary>मूलम्</summary>

मरुतो निवातकवचैः कालेयैर्वसवोऽमराः।  
विश्वेदेवास्तु पौलोमैः रुद्राः क्रोधवशैः सह॥ ३४ ॥
</details>

<details><summary>अनुवाद (हिन्दी)</summary>

निवातकवचोंके साथ मरुद‍्गण, कालेयोंके साथ वसुगण, पौलोमोंके साथ विश्वेदेवगण तथा क्रोधवशोंके साथ रुद्रगणका संग्राम होने लगा॥ ३४॥
</details>

<details><summary>वीरराघवः</summary>

कालेयैः कालकेयैः ॥ ३४ ॥
</details>

#### श्लोक-३५


<details open><summary>विश्वास-प्रस्तुतिः</summary>

त एवमाजावसुराः सुरेन्द्रा  
द्वन्द्वेन संहत्य च युध्यमानाः।  
अन्योन्यमासाद्य निजघ्नुरोजसा  
जिगीषवस्तीक्ष्णशरासितोमरैः॥
</details>

<details><summary>मूलम्</summary>

त एवमाजावसुराः सुरेन्द्रा द्वन्द्वेन [^m41]संहत्य [^m42]नियुध्यमानाः।  
अन्योन्यमासाद्य निजघ्नुरोजसा जिगीषवस्तीक्ष्ण[^m43]शरासितोमरैः॥ ३५ ॥

[^m41]: M,Ma संहृत्य

[^m42]: A,B,G,J,M,Ma,T च यु

[^m43]: M,Ma शरांश्च चिक्षिपूः

</details>

<details><summary>अनुवाद (हिन्दी)</summary>

इस प्रकार असुर और देवता रणभूमिमें द्वन्द्व युद्ध और सामूहिक आक्रमणद्वारा एक-दूसरेसे भिड़कर परस्पर विजयकी इच्छासे उत्साहपूर्वक तीखे बाण, तलवार और भालोंसे प्रहार करने लगे। वे तरह-तरहसे युद्ध कर रहे थे॥ ३५॥
</details>

#### श्लोक-३६


<details open><summary>विश्वास-प्रस्तुतिः</summary>

भुशुण्डिभिश्चक्रगदर्ष्टिपट्टिशैः  
शक्त्युल्मुकैः प्रासपरश्वधैरपि।  
निस्त्रिंशभल्लैः परिघैः समुद‍्गरैः  
सभिन्दिपालैश्च शिरांसि चिच्छिदुः॥
</details>

<details><summary>मूलम्</summary>

[^m44]भुशुण्डिभिश्चक्रग[^m45]दर्ष्टिप[^m46]ट्टिशैः शक्त्युल्मुकैः प्रासपरश्वधैरपि।  
निस्त्रिंशभल्लैः परिघैः समुद‍्गरै[^m47]स्सभिण्डिपालैश्च शिरांशि चिच्छिदुः॥ ३६ ॥

[^m44]: A,B,G,J,T भु M,Ma भृ

[^m45]: H,V देष्टि, M,Ma दार्ष्टि

[^m46]: H,V पट्टसैः

[^m47]: A,B,G,J,T सभिन्दिपालेश्च; M,Ma सभिण्डिपालैश्च

</details>

<details><summary>अनुवाद (हिन्दी)</summary>

भुशुण्डि, चक्र, गदा, ऋष्टि, पट्टिश, शक्ति, उल्मुक, प्रास, फरसा, तलवार, भाले, मुद‍्गर, परिघ और भिन्दिपालसे एक-दूसरेका सिर काटने लगे॥ ३६॥
</details>

<details><summary>वीरराघवः</summary>

एवम् इत्थम् आजौ युद्धे त एते सुरासुर-श्रेष्ठाः द्वन्द्वेन सङ्घीभूय नियुध्यमानाः परस्परं समीपम् एत्य जेतुम् इच्छवः तीक्ष्णैः शरादिभिः बलेना ऽन्योन्यम् आजघ्नुः शिरांसि चिच्छिदुश् च ॥ ३५, ३६ ॥
</details>

#### श्लोक-३७


<details open><summary>विश्वास-प्रस्तुतिः</summary>

गजास्तुरङ्गाः सरथाः पदातयः  
सारोहवाहा विविधा विखण्डिताः।  
निकृत्तबाहूरुशिरोधराङ्घ्रय-  
श्छिन्नध्वजेष्वासतनुत्रभूषणाः॥
</details>

<details><summary>मूलम्</summary>

गजास्तुरङ्गाः सरथाः पदातयः  
सारोहवाहा विविधा विखण्डिताः।  
निकृत्तबाहूरुशिरोधराङ्घ्रय-  
श्छिन्नध्वजेष्वासतनुत्रभूषणाः॥
</details>

<details><summary>अनुवाद (हिन्दी)</summary>

उस समय अपने सवारोंके साथ हाथी, घोड़े, रथ आदि अनेकों प्रकारके वाहन और पैदल सेना छिन्न-भिन्न होने लगी। किसीकी भुजा, किसीकी जङ्घा, किसीकी गरदन और किसीके पैर कट गये तो किसी-किसीकी ध्वजा, धनुष, कवच और आभूषण ही टुकड़े-टुकड़े हो गये॥ ३७॥
</details>

#### श्लोक-३८


<details open><summary>विश्वास-प्रस्तुतिः</summary>

तेषां पदाघातरथाङ्गचूर्णिता-  
दायोधनादुल्बण उत्थितस्तदा।  
रेणुर्दिशः खं द्युमणिं च छादयन्  
न्यवर्ततासृक्स्रुतिभिः परिप्लुतात्॥
</details>

<details><summary>मूलम्</summary>

तेषां पदाघातरथाङ्गचूर्णिता-  
दायोधनादुल्बण उत्थितस्तदा।  
रेणुर्दिशः खं द्युमणिं च छादयन्  
न्यवर्ततासृक्स्रुतिभिः परिप्लुतात्॥
</details>

<details><summary>अनुवाद (हिन्दी)</summary>

उनके चरणोंकी धमक और रथके पहियोंकी रगड़से पृथ्वी खुद गयी। उस समय रणभूमिसे ऐसी प्रचण्ड धूल उठी कि उसने दिशा, आकाश और सूर्यको भी ढक दिया। परन्तु थोड़ी ही देरमें खूनकी धारासे भूमि आप्लावित हो गयी और कहीं धूलका नाम भी न रहा॥ ३८॥
</details>

#### श्लोक-३९


<details open><summary>विश्वास-प्रस्तुतिः</summary>

शिरोभिरुद‍्धूतकिरीटकुण्डलैः  
संरम्भदृग्भिः परिदष्टदच्छदैः।  
महाभुजैः साभरणैः सहायुधैः  
सा प्रास्तृता भूः करभोरुभिर्बभौ॥
</details>

<details><summary>मूलम्</summary>

शिरोभिरुद‍्धूतकिरीटकुण्डलैः  
संरम्भदृग्भिः परिदष्टदच्छदैः।  
महाभुजैः साभरणैः सहायुधैः  
सा प्रास्तृता भूः करभोरुभिर्बभौ॥
</details>

<details><summary>अनुवाद (हिन्दी)</summary>

तदनन्तर लड़ाईका मैदान कटे हुए सिरोंसे भर गया। किसीके मुकुट और कुण्डल गिर गये थे, तो किसीकी आँखोंसे क्रोधकी मुद्रा प्रकट हो रही थी। किसी-किसीने अपने दाँतोंसे होंठ दबा रखा था। बहुतोंकी आभूषणों और शस्त्रोंसे सुसज्जित लंबी-लंबी भुजाएँ कटकर गिरी हुई थीं और बहुतोंकी मोटी-मोटी जाँघें कटी हुई पड़ी थीं। इस प्रकार वह रणभूमि बड़ी भीषण दीख रही थी॥ ३९॥
</details>

#### श्लोक-४०


<details open><summary>विश्वास-प्रस्तुतिः</summary>

कबन्धास्तत्र चोत्पेतुः पतितस्वशिरोऽक्षिभिः।  
उद्यतायुधदोर्दण्डैराधावन्तो भटान् मृधे॥
</details>

<details><summary>मूलम्</summary>

कबन्धास्तत्र चोत्पेतुः पतितस्वशिरोऽक्षिभिः।  
उद्यतायुधदोर्दण्डैराधावन्तो भटान् मृधे॥
</details>

<details><summary>अनुवाद (हिन्दी)</summary>

तब वहाँ बहुत-से धड़ अपने कटकर गिरे हुए सिरोंके नेत्रोंसे देखकर हाथोंमें हथियार उठा वीरोंकी ओर दौड़ने और उछलने लगे॥ ४०॥
</details>

#### श्लोक-४१


<details open><summary>विश्वास-प्रस्तुतिः</summary>

बलिर्महेन्द्रं दशभिस्त्रिभिरैरावतं शरैः।  
चतुर्भिश्चतुरो वाहानेकेनारोहमार्च्छयत्॥
</details>

<details><summary>मूलम्</summary>

बलिर्महेन्द्रं दशभिस्त्रिभिरैरावतं शरैः।  
चतुर्भिश्चतुरो वाहानेकेनारोहमार्च्छयत्॥
</details>

<details><summary>अनुवाद (हिन्दी)</summary>

राजा बलिने दस बाण इन्द्रपर, तीन उनके वाहन ऐरावतपर, चार ऐरावतके चार चरण-रक्षकोंपर और एक मुख्य महावतपर—इस प्रकार कुल अठारह बाण छोड़े॥ ४१॥
</details>

#### श्लोक-४२


<details open><summary>विश्वास-प्रस्तुतिः</summary>

स तानापततः शक्रस्तावद‍्भिः शीघ्रविक्रमः।  
चिच्छेद निशितैर्भल्लैरसम्प्राप्तान्हसन्निव॥
</details>

<details><summary>मूलम्</summary>

स तानापततः शक्रस्तावद‍्भिः शीघ्रविक्रमः।  
चिच्छेद निशितैर्भल्लैरसम्प्राप्तान्हसन्निव॥
</details>

<details><summary>अनुवाद (हिन्दी)</summary>

इन्द्रने देखा कि बलिके बाण तो हमें घायल करना ही चाहते हैं। तब उन्होंने बड़ी फुर्तीसे उतने ही तीखे भल्ल नामक बाणोंसे उनको वहाँतक पहुँचनेके पहले ही हँसते-हँसते काट डाला॥ ४२॥
</details>

#### श्लोक-४३


<details open><summary>विश्वास-प्रस्तुतिः</summary>

तस्य कर्मोत्तमं वीक्ष्य दुर्मर्षः शक्तिमाददे।  
तां ज्वलन्तीं महोल्काभां हस्तस्थामच्छिनद्धरिः॥
</details>

<details><summary>मूलम्</summary>

तस्य कर्मोत्तमं वीक्ष्य दुर्मर्षः शक्तिमाददे।  
तां ज्वलन्तीं महोल्काभां हस्तस्थामच्छिनद्धरिः॥
</details>

<details><summary>अनुवाद (हिन्दी)</summary>

इन्द्रकी यह प्रशंसनीय फुर्ती देखकर राजा बलि और भी चिढ़ गये। उन्होंने एक बहुत बड़ी शक्ति, जो बड़े भारी लूकेके समान जल रही थी, उठायी। किन्तु अभी वह उनके हाथमें ही थी—छूटने नहीं पायी थी कि इन्द्रने उसे भी काट डाला॥ ४३॥
</details>

#### श्लोक-४४


<details open><summary>विश्वास-प्रस्तुतिः</summary>

ततः शूलं ततः प्रासं ततस्तोमरमृष्टयः।  
यद् यच्छस्त्रं समादद्यात्सर्वं तदच्छिनद् विभुः॥
</details>

<details><summary>मूलम्</summary>

ततः शूलं ततः प्रासं ततस्तोमरमृष्टयः।  
यद् यच्छस्त्रं समादद्यात्सर्वं तदच्छिनद् विभुः॥
</details>

<details><summary>अनुवाद (हिन्दी)</summary>

इसके बाद बलिने एकके पीछे एक क्रमशः शूल, प्रास, तोमर और शक्ति उठायी। परन्तु वे जो-जो शस्त्र हाथमें उठाते, इन्द्र उन्हें टुकड़े-टुकड़े कर डालते। इस हस्तलाघवसे इन्द्रका ऐश्वर्य और भी चमक उठा॥ ४४॥
</details>

#### श्लोक-४५


<details open><summary>विश्वास-प्रस्तुतिः</summary>

ससर्जाथासुरीं मायामन्तर्धानगतोऽसुरः।  
ततः प्रादुरभूच्छैलः सुरानीकोपरि प्रभो॥
</details>

<details><summary>मूलम्</summary>

ससर्जाथासुरीं मायामन्तर्धानगतोऽसुरः।  
ततः प्रादुरभूच्छैलः सुरानीकोपरि प्रभो॥
</details>

<details><summary>अनुवाद (हिन्दी)</summary>

परीक्षित्! अब इन्द्रकी फुर्तीसे घबराकर पहले तो बलि अन्तर्धान हो गये, फिर उन्होंने आसुरी मायाकी सृष्टि की। तुरंत ही देवताओंकी सेनाके ऊपर एक पर्वत प्रकट हुआ॥ ४५॥
</details>

#### श्लोक-४६


<details open><summary>विश्वास-प्रस्तुतिः</summary>

ततो निपेतुस्तरवो दह्यमाना दवाग्निना।  
शिलाः सटङ्कशिखराश्चूर्णयन्त्यो द्विषद‍्बलम्॥
</details>

<details><summary>मूलम्</summary>

ततो निपेतुस्तरवो दह्यमाना दवाग्निना।  
शिलाः सटङ्कशिखराश्चूर्णयन्त्यो द्विषद‍्बलम्॥
</details>

<details><summary>अनुवाद (हिन्दी)</summary>

उस पर्वतसे दावाग्निसे जलते हुए वृक्ष और टाँकी-जैसी तीखी धारवाले शिखरोंके साथ नुकीली शिलाएँ गिरने लगीं। इससे देवताओंकी सेना चकनाचूर होने लगी॥ ४६॥
</details>

#### श्लोक-४७


<details open><summary>विश्वास-प्रस्तुतिः</summary>

महोरगाः समुत्पेतुर्दन्दशूकाः सवृश्चिकाः।  
सिंहव्याघ्रवराहाश्च मर्दयन्तो महागजान्॥
</details>

<details><summary>मूलम्</summary>

महोरगाः समुत्पेतुर्दन्दशूकाः सवृश्चिकाः।  
सिंहव्याघ्रवराहाश्च मर्दयन्तो महागजान्॥
</details>

<details><summary>अनुवाद (हिन्दी)</summary>

तत्पश्चात् बड़े-बड़े साँप, दन्दशूक, बिच्छू और अन्य विषैले जीव उछल-उछलकर काटने और डंक मारने लगे। सिंह, बाघ और सूअर देवसेनाके बड़े-बड़े हाथियोंको फाड़ने लगे॥ ४७॥
</details>

#### श्लोक-४८


<details open><summary>विश्वास-प्रस्तुतिः</summary>

यातुधान्यश्च शतशः शूलहस्ता विवाससः।  
छिन्धि भिन्धीति वादिन्यस्तथा रक्षोगणाः प्रभो॥
</details>

<details><summary>मूलम्</summary>

यातुधान्यश्च शतशः शूलहस्ता विवाससः।  
छिन्धि भिन्धीति वादिन्यस्तथा रक्षोगणाः प्रभो॥
</details>

<details><summary>अनुवाद (हिन्दी)</summary>

परीक्षित्! हाथोंमें शूल लिये ‘मारो-काटो’ इस प्रकार चिल्लाती हुई सैकड़ों नंग-धड़ंग राक्षसियाँ और राक्षस भी वहाँ प्रकट हो गये॥ ४८॥
</details>

#### श्लोक-४९


<details open><summary>विश्वास-प्रस्तुतिः</summary>

ततो महाघना व्योम्नि गम्भीरपरुषस्वनाः।  
अङ्गारान्मुमुचुर्वातैराहताः स्तनयित्नवः॥
</details>

<details><summary>मूलम्</summary>

ततो महाघना व्योम्नि गम्भीरपरुषस्वनाः।  
अङ्गारान्मुमुचुर्वातैराहताः स्तनयित्नवः॥
</details>

<details><summary>अनुवाद (हिन्दी)</summary>

कुछ ही क्षण बाद आकाशमें बादलोंकी घनघोर घटाएँ मँडराने लगीं, उनके आपसमें टकरानेसे बड़ी गहरी और कठोर गर्जना होने लगी, बिजलियाँ चमकने लगीं और आँधीके झकझोरनेसे बादल अंगारोंकी वर्षा करने लगे॥ ४९॥
</details>

#### श्लोक-५०


<details open><summary>विश्वास-प्रस्तुतिः</summary>

सृष्टो दैत्येन सुमहान् वह्निः श्वसनसारथिः।  
सांवर्तक इवात्युग्रो विबुधध्वजिनीमधाक्॥
</details>

<details><summary>मूलम्</summary>

सृष्टो दैत्येन सुमहान् वह्निः श्वसनसारथिः।  
सांवर्तक इवात्युग्रो विबुधध्वजिनीमधाक्॥
</details>

<details><summary>अनुवाद (हिन्दी)</summary>

दैत्यराज बलिने प्रलयकी अग्निके समान बड़ी भयानक आगकी सृष्टि की। वह बात-की-बातमें वायुकी सहायतासे देवसेनाको जलाने लगी॥ ५०॥
</details>

#### श्लोक-५१


<details open><summary>विश्वास-प्रस्तुतिः</summary>

ततः समुद्र उद्वेलः सर्वतः प्रत्यदृश्यत।  
प्रचण्डवातैरुद‍्धूततरङ्गावर्तभीषणः॥
</details>

<details><summary>मूलम्</summary>

ततः समुद्र उद्वेलः सर्वतः प्रत्यदृश्यत।  
प्रचण्डवातैरुद‍्धूततरङ्गावर्तभीषणः॥
</details>

<details><summary>अनुवाद (हिन्दी)</summary>

थोड़ी ही देरमें ऐसा जान पड़ा कि प्रबल आँधीके थपेड़ोंसे समुद्रमें बड़ी-बड़ी लहरें और भयानक भँवर उठ रहे हैं और वह अपनी मर्यादा छोड़कर चारों ओरसे देवसेनाको घेरता हुआ उमड़ा आ रहा है॥ ५१॥
</details>

#### श्लोक-५२


<details open><summary>विश्वास-प्रस्तुतिः</summary>

एवं दैत्यैर्महामायैरलक्ष्यगतिभीषणैः।  
सृज्यमानासु मायासु विषेदुः सुरसैनिकाः॥
</details>

<details><summary>मूलम्</summary>

एवं दैत्यैर्महामायैरलक्ष्यगतिभीषणैः।  
सृज्यमानासु मायासु विषेदुः सुरसैनिकाः॥
</details>

<details><summary>अनुवाद (हिन्दी)</summary>

इस प्रकार जब उन भयानक असुरोंने बहुत बड़ी मायाकी सृष्टि की और स्वयं अपनी मायाके प्रभावसे छिप रहे—न दीखनेके कारण उनपर प्रहार भी नहीं किया जा सकता था तब देवताओंके सैनिक बहुत दुःखी हो गये॥ ५२॥
</details>

#### श्लोक-५३


<details open><summary>विश्वास-प्रस्तुतिः</summary>

न तत्प्रतिविधिं यत्र विदुरिन्द्रादयो नृप।  
ध्यातः प्रादुरभूत् तत्र भगवान् विश्वभावनः॥
</details>

<details><summary>मूलम्</summary>

न तत्प्रतिविधिं यत्र विदुरिन्द्रादयो नृप।  
ध्यातः प्रादुरभूत् तत्र भगवान् विश्वभावनः॥
</details>

<details><summary>अनुवाद (हिन्दी)</summary>

परीक्षित्! इन्द्र आदि देवताओंने उनकी मायाका प्रतीकार करनेके लिये बहुत कुछ सोचा-विचारा, परन्तु उन्हें कुछ न सूझा। तब उन्होंने विश्वके जीवनदाता भगवान‍्का ध्यान किया और ध्यान करते ही वे वहीं प्रकट हो गये॥ ५३॥
</details>

#### श्लोक-५४


<details open><summary>विश्वास-प्रस्तुतिः</summary>

ततः सुपर्णांसकृताङ्घ्रिपल्लवः  
पिशङ्गवासा नवकञ्जलोचनः।  
अदृश्यताष्टायुधबाहुरुल्लस-  
च्छ्रीकौस्तुभानर्घ्यकिरीटकुण्डलः॥
</details>

<details><summary>मूलम्</summary>

ततः सुपर्णांसकृताङ्घ्रिपल्लवः  
पिशङ्गवासा नवकञ्जलोचनः।  
अदृश्यताष्टायुधबाहुरुल्लस-  
च्छ्रीकौस्तुभानर्घ्यकिरीटकुण्डलः॥
</details>

<details><summary>अनुवाद (हिन्दी)</summary>

बड़ी ही सुन्दर झाँकी थी। गरुडके कंधेपर उनके चरण-कमल विराजमान थे। नवीन कमलके समान बड़े ही कोमल नेत्र थे। पीताम्बर धारण किये हुए थे। आठ भुजाओंमें आठ आयुध, गलेमें कौस्तुभमणि, मस्तकपर अमूल्य मुकुट एवं कानोंमें कुण्डल झलमला रहे थे। देवताओंने अपने नेत्रोंसे भगवान‍्की इस छबिका दर्शन किया॥ ५४॥
</details>

#### श्लोक-५५


<details open><summary>विश्वास-प्रस्तुतिः</summary>

तस्मिन्प्रविष्टेऽसुरकूटकर्मजा  
माया विनेशुर्महिना महीयसः।  
स्वप्नो यथा हि प्रतिबोध आगते  
हरिस्मृतिः सर्वविपद्विमोक्षणम्॥
</details>

<details><summary>मूलम्</summary>

तस्मिन्प्रविष्टेऽसुरकूटकर्मजा  
माया विनेशुर्महिना महीयसः।  
स्वप्नो यथा हि प्रतिबोध आगते  
हरिस्मृतिः सर्वविपद्विमोक्षणम्॥
</details>

<details><summary>अनुवाद (हिन्दी)</summary>

परम पुरुष परमात्माके प्रकट होते ही उनके प्रभावसे असुरोंकी वह कपटभरी माया विलीन हो गयी—ठीक वैसे ही जैसे जग जानेपर स्वप्नकी वस्तुओंका पता नहीं चलता। ठीक ही है, भगवान‍्की स्मृति समस्त विपत्तियोंसे मुक्त कर देती है॥ ५५॥
</details>

#### श्लोक-५६


<details open><summary>विश्वास-प्रस्तुतिः</summary>

दृष्ट्वा मृधे गरुडवाहमिभारिवाह  
आविध्य शूलमहिनोदथ कालनेमिः।  
तल्लीलया गरुडमूर्ध्नि पतद् गृहीत्वा  
तेनाहनन्नृप सवाहमरिं त्र्यधीशः॥
</details>

<details><summary>मूलम्</summary>

दृष्ट्वा मृधे गरुडवाहमिभारिवाह  
आविध्य शूलमहिनोदथ कालनेमिः।  
तल्लीलया गरुडमूर्ध्नि पतद् गृहीत्वा  
तेनाहनन्नृप सवाहमरिं त्र्यधीशः॥
</details>

<details><summary>अनुवाद (हिन्दी)</summary>

इसके बाद कालनेमि दैत्यने देखा कि लड़ाईके मैदानमें गरुडवाहन भगवान् आ गये हैं तब उसने अपने सिंहपर बैठे-ही-बैठे बड़े वेगसे उनके ऊपर एक त्रिशूल चलाया। वह गरुडके सिरपर लगनेवाला ही था कि खेल-खेलमें भगवान‍्ने उसे पकड़ लिया और उसी त्रिशूलसे उसके चलानेवाले कालनेमि दैत्य तथा उसके वाहनको मार डाला॥ ५६॥
</details>

#### श्लोक-५७


<details open><summary>विश्वास-प्रस्तुतिः</summary>

माली सुमाल्यतिबलौ युधि पेततुर्य-  
च्चक्रेण कृत्तशिरसावथ माल्यवांस्तम्।  
आहत्य तिग्मगदयाहनदण्डजेन्द्रं  
तावच्छिरोऽच्छिनदरेर्नदतोऽरिणाऽऽद्यः॥
</details>

<details><summary>मूलम्</summary>

माली सुमाल्यतिबलौ युधि पेततुर्य-  
च्चक्रेण कृत्तशिरसावथ माल्यवांस्तम्।  
आहत्य तिग्मगदयाहनदण्डजेन्द्रं  
तावच्छिरोऽच्छिनदरेर्नदतोऽरिणाऽऽद्यः॥
</details>

<details><summary>अनुवाद (हिन्दी)</summary>

माली और सुमाली—दो दैत्य बड़े बलवान् थे, भगवान‍्ने युद्धमें अपने चक्रसे उनके सिर भी काट डाले और वे निर्जीव होकर गिर पड़े। तदनन्तर माल्यवान् ने अपनी प्रचण्ड गदासे गरुड़पर बड़े वेगके साथ प्रहार किया। परन्तु गर्जना करते हुए माल्यवान् के प्रहार करते-न-करते ही भगवान‍्ने चक्रसे उसके सिरको भी धड़से अलग कर दिया॥ ५७॥
</details>

<details><summary>अनुवाद (समाप्ति)</summary>

॥ इति श्रीमद‍्भागवते महापुराणे पारमहंस्यां संहितायामष्टमस्कन्धे देवासुरसंग्रामे दशमोऽध्यायः॥ १०॥
</details>
