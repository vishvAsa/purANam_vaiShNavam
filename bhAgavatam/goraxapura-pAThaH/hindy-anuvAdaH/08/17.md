+++
title = "१७"

+++
[सप्तदशोऽध्यायः]



<details><summary>भागसूचना</summary>

भगवान‍्का प्रकट होकर अदितिको वर देना
</details>

#### श्लोक-१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

इत्युक्ता सादिती राजन् स्वभर्त्रा कश्यपेन वै।  
अन्वतिष्ठद् व्रतमिदं द्वादशाहमतन्द्रिता॥
</details>

<details><summary>मूलम्</summary>

इत्युक्ता सादिती राजन् स्वभर्त्रा कश्यपेन वै।  
अन्वतिष्ठद् व्रतमिदं द्वादशाहमतन्द्रिता॥ १ ॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! अपने पतिदेव महर्षि कश्यपजीका उपदेश प्राप्त करके अदितिने बड़ी सावधानीसे बारह दिनतक इस व्रतका अनुष्ठान किया॥ १॥
</details>

<details><summary>वीरराघवः</summary>

एवम् उपदिष्ट-पयोव्रता ऽदितिः तद् अन्वतिष्ठद् इत्याह मुनिः - **इतीति** । इति इत्थं, हे राजन् ! स्व-भर्त्रा [^v1]कश्यपेन उक्ता उपदिष्ट-व्रता सा अदितिः अतन्द्रिता समाहिता द्वादशाहम् इदं पयोव्रतम् अन्वतिष्ठत् ॥ १ ॥

[^v1]: W का

</details>

#### श्लोक-२


<details open><summary>विश्वास-प्रस्तुतिः</summary>

चिन्तयन्त्येकया बुद्ध्या महापुरुषमीश्वरम्।  
प्रगृह्येन्द्रियदुष्टाश्वान्मनसा बुद्धिसारथिः॥
</details>

<details><summary>मूलम्</summary>

चिन्त[^m1]यन्त्येकया बुद्ध्या [^m2]महापुरुषमीश्वरम्[^m2]।  
प्रगृह्येन्द्रियदुष्टाश्वान्मनसा बुद्धिसारथिः॥ २ ॥

[^m1]: M,Ma यत्प्रे

[^m2]: M,Ma भगवन्तमधोक्षजम्

</details>

<details><summary>अनुवाद (हिन्दी)</summary>

बुद्धिको सारथि बनाकर मनकी लगामसे उसने इन्द्रियरूप दुष्ट घोड़ोंको अपने वशमें कर लिया और एकनिष्ठ बुद्धिसे वह पुरुषोत्तम भगवान‍्का चिन्तन करती रही॥ २॥
</details>

<details><summary>वीरराघवः</summary>

[^v2]अथं अनुष्ठान-प्रकारम् [^v3]एवाह - **चिन्तयन्तीति** द्वाभ्याम् । महा-पुरुषम् ईश्वरं वासुदेवम् एकया अनन्य-विषयया बुद्ध्या चिन्तयन्ती पयोव्रतं चचारेत्य् अर्थः । किं कृत्वा ? बुद्धिः सारथिः मनोनिग्रहोपाय-भूता यस्यास् सा मनसा इन्द्रियाण्य् एव दुष्ट-सत्त्वाः तान् प्रगृह्य निगृह्य ॥ २ ॥

[^v2]: W Omits अथ

[^v3]: A,B,T रमाह

</details>

#### श्लोक-३


<details open><summary>विश्वास-प्रस्तुतिः</summary>

मनश्चैकाग्रया बुद्ध्या भगवत्यखिलात्मनि।  
वासुदेवे समाधाय चचार ह पयोव्रतम्॥
</details>

<details><summary>मूलम्</summary>

मनश्चैकाग्रया बुद्ध्या भगवत्यखिलात्मनि।  
वासुदेवे समाधाय चचार ह पयोव्रतम्॥ ३ ॥
</details>

<details><summary>अनुवाद (हिन्दी)</summary>

उसने एकाग्र बुद्धिसे अपने मनको सर्वात्मा भगवान् वासुदेवमें पूर्णरूपसे लगाकर पयोव्रतका अनुष्ठान किया॥ ३॥
</details>

#### श्लोक-४


<details open><summary>विश्वास-प्रस्तुतिः</summary>

तस्याः प्रादुरभूत्तात भगवानादिपूरुषः।  
पीतवासाश्चतुर्बाहुः शङ्खचक्रगदाधरः॥
</details>

<details><summary>मूलम्</summary>

[^m3]तस्याः प्रादुरभूत्तात भगवानादिपूरुषः।  
पीतवासाश्चतुर्बाहुः शङ्खचक्रगदाधरः॥ ४ ॥

[^m3]: B तस्मात्प्रा

</details>

<details><summary>अनुवाद (हिन्दी)</summary>

तब पुरुषोत्तमभगवान् उसके सामने प्रकट हुए। परीक्षित्! वे पीताम्बर धारण किये हुए थे, चार भुजाएँ थीं और शंख, चक्र, गदा लिये हुए थे॥ ४॥
</details>

<details><summary>वीरराघवः</summary>

मनश् च एकाग्रया अनन्य-विषयया बुद्ध्या सर्वान्तर्-आत्मनि षाड्गुण्य-पूर्णे वासुदेवे समाधाय स्थिरं कृत्वा तस्याम् अदित्याम् इत्थं व्रतम् अनुतिष्ठन्त्यां सत्यां भगवान् वासुदेवः प्रादुर् आसीत् । कथम्-भूतः ? पीते पिशङ्गे वाससी यस्य, चत्वारो बाहवो यस्य सः, शङ्खादीन् बिभ्राणः ॥ ३, ४ ॥
</details>

#### श्लोक-५


<details open><summary>विश्वास-प्रस्तुतिः</summary>

तं नेत्रगोचरं वीक्ष्य सहसोत्थाय सादरम्।  
ननाम भुवि कायेन दण्डवत् प्रीतिविह्वला॥
</details>

<details><summary>मूलम्</summary>

तं नेत्रगोचरं वीक्ष्य सहसोत्थाय सादरम्।  
ननाम भुवि कायेन दण्डवत् प्रीतिविह्वला॥ ५ ॥
</details>

<details><summary>अनुवाद (हिन्दी)</summary>

अपने नेत्रोंके सामने भगवान‍्को सहसा प्रकट हुए देख अदिति सादर उठ खड़ी हुई और फिर प्रेमसे विह्वल होकर उसने पृथ्वीपर लोटकर उन्हें दण्डवत् प्रणाम किया॥ ५॥
</details>

<details><summary>वीरराघवः</summary>

तं नेत्र-गोचरं वासुदेवं समीक्ष्य अदितिर् आशूत्थाय प्रीत्या विह्वला सती कायेन दण्डवद् भूमौ [^v4]ननामं नमस्कृतवती ॥ ५ ॥

[^v4]: A,T Omit ननाम

</details>

#### श्लोक-६


<details open><summary>विश्वास-प्रस्तुतिः</summary>

सोत्थाय बद्धाञ्जलिरीडितुं स्थिता  
नोत्सेह आनन्दजलाकुलेक्षणा।  
बभूव तूष्णीं पुलकाकुलाकृति-  
स्तद्दर्शनात्युत्सवगात्रवेपथुः॥
</details>

<details><summary>मूलम्</summary>

सोत्थाय बद्धाञ्जलिरीडितुं स्थिता नोत्सेह आनन्दजलाकुलेक्षणा।  
बभूव तूष्णीं पुलकाकुलाकृतिस्तद्दर्शनात्युत्सवगात्रवेपथुः॥ ६ ॥
</details>

<details><summary>अनुवाद (हिन्दी)</summary>

फिर उठकर, हाथ जोड़, भगवान‍्की स्तुति करनेकी चेष्टा की; परन्तु नेत्रोंमें आनन्दके आँसू उमड़ आये, उससे बोला न गया। सारा शरीर पुलकित हो रहा था, दर्शनके आनन्दोल्लाससे उसके अंगोंमें कम्प होने लगा था, वह चुपचाप खड़ी रही॥ ६॥
</details>

<details><summary>वीरराघवः</summary>

प्रीति-विह्वलत्वाद् एव सा बद्धाञ्जलिः तूष्णीं स्थिता केवलम् ईडितुं [^v5]स्तोतुं पुनर् नोत्सेहे न शशाक । कथम्-भूता ? आनन्द-जलैः आकुले ईक्षणे अक्षिणी यस्याः सा, पुलकैर् आकुला आकृतिर् देहो यस्यास् सा, तस्य भगवतो दर्शनम् एव निरतिशयोत्सवः तेन गात्रे शरीरे वेपथुः कम्पो यस्यास् सा ॥ ६ ॥

[^v5]: W Omits स्तोतुं

</details>

#### श्लोक-७


<details open><summary>विश्वास-प्रस्तुतिः</summary>

प्रीत्या शनैर्गद‍्गदया गिरा हरिं  
तुष्टाव सा देव्यदितिः कुरूद्वह।  
उद्वीक्षती सा पिबतीव चक्षुषा  
रमापतिं यज्ञपतिं जगत्पतिम्॥
</details>

<details><summary>मूलम्</summary>

प्रीत्या शनैर्गद‍्गदया गिरा हरिं तुष्टाव सा देव्यदितिः कुरूद्वह।  
उद्वीक्षती सा पिबतीव चक्षुषा रमापतिं यज्ञपतिं जगत्पतिम्॥ ७ ॥
</details>

<details><summary>अनुवाद (हिन्दी)</summary>

परीक्षित्! देवी अदिति अपने प्रेमपूर्ण नेत्रोंसे लक्ष्मीपति, विश्वपति, यज्ञेश्वर-भगवान‍्को इस प्रकार देख रही थी, मानो वह उन्हें पी जायगी। फिर बड़े प्रेमसे, गद‍्गद वाणीसे, धीरे-धीरे उसने भगवान‍्की स्तुति की॥ ७॥
</details>

<details><summary>वीरराघवः</summary>

ततो हे कुरूद्वह । अदितिर् देवी शनैः गद्गदया गिरा प्रीति-पूर्वकं हरिं तुष्टाव । कथम्-भूता सा ? श्रियः-पतिम् उद्वीक्ष्य चक्षुषा पिबन्तीव स्थिता सती तुष्टाव । पिबन्तीव उद्वीक्ष्य इति च क्रिया-भेदात् सा इत्य् अस्य पदस्य द्विर्-उक्तिर् अदुष्टा [^v6]इति ज्ञेयम्[^v6] ॥ ७ ॥

[^v6]: W Omits

</details>

#### श्लोक-८


<details open><summary>मूलम् (वचनम्)</summary>

अदितिरुवाच
</details>

<details open><summary>विश्वास-प्रस्तुतिः</summary>

यज्ञेश यज्ञपुरुषाच्युत तीर्थपाद  
तीर्थश्रवः श्रवणमङ्गलनामधेय।  
आपन्नलोकवृजिनोपशमोदयाद्य  
शं नः कृधीश भगवन्नसि दीननाथः॥
</details>

<details><summary>मूलम्</summary>

यज्ञेश यज्ञपुरुषाच्युत तीर्थपाद तीर्थश्रवः श्रवणमङ्गलनामधेय।  
आपन्नलोकवृजिनोपशमोदयाद्य शं नः कृधीश भग[^m4]वन्नसि दीननाथः॥ ८ ॥

[^m4]: M,Ma वन्नवसन्ननाथ !

</details>

<details><summary>अनुवाद (हिन्दी)</summary>

अदितिने कहा—आप यज्ञके स्वामी हैं और स्वयं यज्ञ भी आप ही हैं। अच्युत! आपके चरण-कमलोंका आश्रय लेकर लोग भवसागरसे तर जाते हैं। आपके यशकीर्तनका श्रवण भी संसारसे तारनेवाला है। आपके नामोंके श्रवणमात्रसे ही कल्याण हो जाता है। आदिपुरुष! जो आपकी शरणमें आ जाता है, उसकी सारी विपत्तियोंका आप नाश कर देते हैं। भगवन्! आप दीनोंके स्वामी हैं। आप हमारा कल्याण कीजिये॥ ८॥
</details>

<details><summary>वीरराघवः</summary>

"इष्टापूर्तं बहुधा जातं जायमानं विश्वं बिभर्ति" (म.ना.उ. १-६) "अहं हि सर्व-यज्ञानां भोक्ता च प्रभुर् एव च" (भगी. ९-२४) इत्य्-आदि-श्रुति-स्मृति-प्रसिद्धं यत् यज्ञेश्वरत्व्-आदिकं तद् अधुना दर्शय[^v7]न्न् इव दुर्लभो ऽप्य् अल्पीयसा ऽपि मत्-कृतेना ऽऽराधनेन आविर्भूतो ऽसीत्य् अभिप्रायेण सम्बोधयन्ती प्रार्थयते **यज्ञेशेति** । हे यज्ञेश ! यज्ञानां प्रभो ! हे यज्ञ-पुरुष ! यज्ञ-भोक्तः । आश्रितान् अच्यावयतीति अच्युतः तस्य सम्बोधनम् । तीर्थं गङ्गादि-रूपं पादे यस्य, तीर्थं विशुद्धं  श्रवः कीर्तिर् यस्य । हे तीर्थ-श्रवः । श्रवणम् एव मङ्गलं यस्य तत् नामधेयं यस्य, आपन्नानां शरणागतानां लोकानां दुःखोपशमाय उदय आविर्भावो यस्य सः, नो ऽस्माकं शं सुखं कृधि कुरु । यतस् त्वं [^v8]हे भगवन् ! षाड्गुण्यपूर्ण[^v8] ! दीनानां मादृशादीनां नाथो ऽसि ॥ ८ ॥

[^v7]: A,B,T न्तीव

[^v8]: W Omits

</details>

#### श्लोक-९


<details open><summary>विश्वास-प्रस्तुतिः</summary>

विश्वाय विश्वभवनस्थितिसंयमाय  
स्वैरं गृहीतपुरुशक्तिगुणाय भूम्ने।  
स्वस्थाय शश्वदुपबृंहितपूर्णबोध-  
व्यापादितात्मतमसे हरये नमस्ते॥
</details>

<details><summary>मूलम्</summary>

विश्वाय विश्वभवनस्थितिसंयमा[^m5]र्थं स्वैरं गृहीतपुरुशक्तिगुणाय भूम्ने।  
स्वस्थाय शश्वदुपबृंहितपूर्णबोधव्यापादितात्मतमसे हरये नमस्ते॥ ९ ॥

[^m5]: A,B,G,J,M,Ma,T य

</details>

<details><summary>अनुवाद (हिन्दी)</summary>

आप विश्वकी उत्पत्ति, स्थिति और प्रलयके कारण हैं और विश्वरूप भी आप ही हैं। अनन्त होनेपर भी स्वच्छन्दतासे आप अनेक शक्ति और गुणोंको स्वीकार कर लेते हैं। आप सदा अपने स्वरूपमें ही स्थित रहते हैं। नित्य-निरन्तर बढ़ते हुए पूर्ण बोधके द्वारा आप हृदयके अन्धकारको नष्ट करते रहते हैं। भगवन्! मैं आपको नमस्कार करती हूँ॥ ९॥
</details>

<details><summary>वीरराघवः</summary>

[^v9]किञ्च - विश्वाय विश्व-रूपाय, अत्रा ऽऽविर्भूतो ऽसीति भावः । हरये तुभ्यं नमः । विश्व-रूपत्वे हेतुः - विश्वेति । [^v10]विश्व-भवन-स्थिति-संयमाय[^v10] विश्वस्य सृष्ट्य्-आदि-कारणाय विश्वस्योपादान-कारणत्वात् तद्-अन्तरात्मतया पालकत्वात् तद्-रूपायेत्य्-अर्थः । कारणत्वम् अन्तरात्मत्वम् च समानाधिकृतौ निबन्धनम् इति भावः । निर्विकारस्य मम कथं विश्व-कारणत्वम् ? अत आह - स्वैरं यथा तथा गृहीताः उरु-शक्तेः विविध-विचित्र-परिणाम-शक्तेः मायया गुणाः सत्त्व-रजस्-तमांसि येन । स्वैरम् इत्य्-अनेन जीवस्येव न गुण-वश्यतेत्य्-उक्तम् । गृहीतेत्य्-आदिना प्रकृति-पुरुष-शरीरकस्य तव विश्व-कारणत्वं न स्वरूपेणेत्यतस् तेन निर्विकारत्वम् एवेति सूचितम् । कारणत्वोपयुक्तं सार्वज्ञ्य-सर्व-शक्तित्व्-आदि-कल्याण-गुण-योगम् आह - भूम्न इति । कल्याण-गुणैर् भूम्ने महते । यद्वा - स्वैरं गृहीतेति प्रकृति-वैशिष्ट्यम् उक्तम् । भूम्ने इत्यनेन पुरुष-वैशिष्ट्यम् उच्यते । भूमा व्यापकः जीवेष्व् अप्य्-अन्तरात्मतया व्यापी तस्मै इत्य्-अर्थः । एवं प्रकृति-पुरुष-वैशिष्ट्ये ऽपि तद्-गत-दोषास्पर्शम् आह - स्वस्थायेति । स्व-रूपेण गुणैश् च यथावत्-स्थिताय, न त्व्-अन्यथा-भावम् आपद्यमानाय, तत्र हेतुं वदन् विशिनष्टि - शश्वद् इति । शश्वत् सदा उपबृंहितम् आविर्भूतं, पूर्ण-कल्याण-गुण-परिपूर्णम् अपरिच्छिन्नानन्दात्मकं यत् स्व-रूपं तस्य बोधेन याथात्म्य-दर्शनेन व्यापादितं निरस्तम् आत्म-तमः आत्मनां जीवानाम् आच्छादकं तमो ऽज्ञानं येन तस्मै । जीवानां स्व-पर-याथात्म्याज्ञानाभाव-प्रयुक्ताज्ञानेन स्व-भावान्यथात्वम्, अचेतनस्य तु परिणाम-स्वभावत्वात् स्वरूपान्यथात्वम् । परमात्मनस् तु तव नित्या-ऽसङ्कुचितापरिच्छिन्न-ज्ञानानन्द-स्व-रूप-याथात्म्यानुभवेन तद्-उभयं दूरतो निरस्तम् इति भावः ॥ ९ ॥

[^v9]: W Omits किञ्च

[^v10]: W Omits

</details>

#### श्लोक-१०


<details open><summary>विश्वास-प्रस्तुतिः</summary>

आयुः परं वपुरभीष्टमतुल्यलक्ष्मी-  
र्द्यौभूरसाः सकलयोगगुणास्त्रिवर्गः।  
ज्ञानं च केवलमनन्त भवन्ति तुष्टात्  
त्वत्तो नृणां किमु सपत्नजयादिराशीः॥
</details>

<details><summary>मूलम्</summary>

आयुः परं वपुरभीष्टमतुल्यलक्ष्मीर्द्यौभूरसाः सकलयोगगुणास्त्रिवर्गः।  
ज्ञानं च केवलमनन्त भवन्ति तुष्टात् त्वत्तो नृणां [^m6]किमु सपत्नजयादिराशीः[^m6]॥ १० ॥

[^m6]: M,Ma किमुपसन्नजनाधिनाश

</details>

<details><summary>अनुवाद (हिन्दी)</summary>

प्रभो! अनन्त! जब आप प्रसन्न हो जाते हैं, तब मनुष्योंको ब्रह्माजीकी दीर्घ आयु, उनके ही समान दिव्य शरीर, प्रत्येक अभीष्ट वस्तु, अतुलित धन, स्वर्ग, पृथ्वी, पाताल, योगकी समस्त सिद्धियाँ, अर्थ-धर्म-कामरूप त्रिवर्ग और केवल ज्ञानतक प्राप्त हो जाता है। फिर शत्रुओंपर विजय प्राप्त करना आदि जो छोटी-छोटी कामनाएँ हैं, उनके सम्बन्धमें तो कहना ही क्या है॥ १०॥
</details>

<details><summary>वीरराघवः</summary>

अस्मदीय-मनोरथ-पूरणम् ईषत्करम् एव त्वयेति कैमुत्य-[^v11]न्यायेना ऽऽह - आयुर्-इति । हे अनन्त ! तुष्टात् प्रसन्नात् त्वत्तो नृणाम् आयुर्-आदय एव सुलभा भवन्ति, किम् उत शत्रु-विजयादि-सम्पत्तिस् सुलभा[^v12] भवतीत्य्-अर्थः । तत्र आयुः परं ब्रह्मायुर् अप्य्-अतुल्यं, निरुपमं वपुः शरीरं बल-पराक्रम-सौन्दर्यादि-युक्तं, शरीरम् इति भावः । अभीष्ट-लक्ष्मीः भोग्य-भोगोपकरणादि-सम्पत् द्यौश् च भूश् च रसातलम् च द्यो-भू-रसाः, द्यौर् इति पृथक्-पाठे भूश् च रसा च बिलस्वर्गा इति विग्रहः । सकला योग-गुणा अणिम्-आदयः त्रिवर्गो धर्मार्थ-कामाः केवलं निस्संशयं ज्ञानम् ॥ १० ॥

[^v11]: W नयेन

[^v12]: W भेती

</details>

#### श्लोक-११


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

अदित्यैवं स्तुतो राजन् भगवान् पुष्करेक्षणः।  
क्षेत्रज्ञः सर्वभूतानामिति होवाच भारत॥
</details>

<details><summary>मूलम्</summary>

अदित्यैवं स्तुतो राजन् भगवान् पुष्करेक्षणः।  
क्षेत्रज्ञः सर्वभूतानामिति होवाच भारत॥ ११ ॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! जब अदितिने इस प्रकार कमलनयनभगवान‍्की स्तुति की, तब समस्त प्राणियोंके हृदयमें रहकर उनकी गतिविधि जाननेवाले भगवान‍्ने यह बात कही॥ ११॥
</details>

<details><summary>वीरराघवः</summary>

हे राजन् । इत्थम् अदित्या संस्तुतो भगवान् पुष्करेक्षणः सर्व-भूतानां क्षेत्रज्ञः क्षेत्रान्तर्भूत-मनोवृत्तिज्ञः जीव-शरीरको वा इति वक्ष्यमाण-प्रकारेण उवाच । हेति हर्षे विस्मयं वा, हे भारत ! ॥ ११ ॥
</details>

#### श्लोक-१२


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

देवमातर्भवत्या मे विज्ञातं चिरकाङ्क्षितम्।  
यत् सपत्नैर्हृतश्रीणां च्यावितानां स्वधामतः॥
</details>

<details><summary>मूलम्</summary>

देवमातर्भवत्या मे विज्ञातं चिरकाङ्क्षितम्।  
यत् सपत्नैर्हृतश्रीणां [^m7]च्यावितानां स्वधामतः॥ १२ ॥

[^m7]: M,Ma बाधिताना

</details>

<details><summary>अनुवाद (हिन्दी)</summary>

श्रीभगवान‍्ने कहा—देवताओंकी जननी अदिति! तुम्हारी चिरकालीन अभिलाषाको मैं जानता हूँ। शत्रुओंने तुम्हारे पुत्रोंकी सम्पत्ति छीन ली है, उन्हें उनके लोक (स्वर्ग)-से खदेड़ दिया है॥ १२॥
</details>

<details><summary>वीरराघवः</summary>

[^v13]उक्तिम् एवा ऽऽह - [^v14]देवमातरित्य्-आदिना[^v14] [^v15]नवाभिः । स्वस्य क्षेत्रज्ञत्वम् एव दर्शयन्निव अदितेर् हार्दम् आविष्कर्तुं प्रतिजानीते - देवमातरित्य्-अर्धेन । हे देव-मातः ! भवत्या चिर-काङ्क्षितं[^v16] तत् मे मया विज्ञातम् एव । किं तद् इत्य्-अत्र तद् आविष्करोति यद् इति सार्धैस् त्रिभिः । सपत्नैर्-दैत्यैः हृता श्रीर् येषां स्व-स्थानाच् च्यावितानां विवासितानां स्व-पुत्राणां सम्बन्धि यद् ऐश्वर्यं तत् त्वया चिर-काङ्क्षितं तन् मया ज्ञातम् इत्य्-अन्वयः ॥ १२ ॥

[^v13]: A,T उक्त

[^v14]: A,B,T Omit

[^v15]: W Omits नवभि

[^v16]: W तं मया

</details>

#### श्लोक-१३


<details open><summary>विश्वास-प्रस्तुतिः</summary>

तान्विनिर्जित्य समरे दुर्मदानसुरर्षभान्।  
प्रतिलब्धजयश्रीभिः पुत्रैरिच्छस्युपासितुम्॥
</details>

<details><summary>मूलम्</summary>

तान्विनिर्जित्य समरे दुर्मदानसुरर्षभान्।  
प्रतिलब्धजयश्रीभिः पुत्रैरिच्छस्युपासितुम्॥ १३ ॥
</details>

<details><summary>मूलम् - तिरुपदि</summary>

तान्विर्निर्जित्य समरे दुर्मदानसुरर्षभान्।  
प्रतिलब्धजयश्रीभिः पुत्त्रैरिच्छस्युपासितुम्॥ १३ ॥
</details>

<details><summary>अनुवाद (हिन्दी)</summary>

तुम चाहती हो कि युद्धमें तुम्हारे पुत्र उन मतवाले और बली असुरोंको जीतकर विजयलक्ष्मी प्राप्त करें, तब तुम उनके साथ भगवान‍्की उपासना करो॥ १३॥
</details>

<details><summary>वीरराघवः</summary>

किञ्च तान् सपत्नान् दुष्टो मदो येषां तान् असुरर्षभान् युद्धे विनिर्जित्य प्रतिलब्धो जयः श्रीश् च यैस् तैः पुत्रैः सह उपासितुम् एकत्र स्थातुम् इच्छसि ॥ १३ ॥
</details>

#### श्लोक-१४


<details open><summary>विश्वास-प्रस्तुतिः</summary>

इन्द्रज्येष्ठैः स्वतनयैर्हतानां युधि विद्विषाम्।  
स्त्रियो रुदन्तीरासाद्य द्रष्टुमिच्छसि दुःखिताः॥
</details>

<details><summary>मूलम्</summary>

इन्द्रज्येष्ठैः स्वतनयैर्हतानां युधि विद्विषाम्।  
स्त्रियो रुदन्तीरासाद्य द्रष्टुमिच्छसि दुःखिताः॥ १४ ॥
</details>

<details><summary>अनुवाद (हिन्दी)</summary>

तुम्हारी इच्छा यह भी है कि तुम्हारे इन्द्रादि पुत्र जब शत्रुओंको मार डालें, तब तुम उनकी रोती हुई दुःखी स्त्रियोंको अपनी आँखों देख सको॥ १४॥
</details>

<details><summary>वीरराघवः</summary>

इन्द्रो ज्येष्ठो येषां तैः स्व-तनयैः युधि हतानां शत्रूणां स्त्रियो भर्तृ-समीपम् आसाद्य रुदन्तीः दुःखिताश् च द्रष्टुम् इच्छसि ॥ १४ ॥
</details>

#### श्लोक-१५


<details open><summary>विश्वास-प्रस्तुतिः</summary>

आत्मजान् सुसमृद्धांस्त्वं प्रत्याहृतयशः श्रियः।  
नाकपृष्ठमधिष्ठाय क्रीडतो द्रष्टुमिच्छसि॥
</details>

<details><summary>मूलम्</summary>

आत्मजान् सुसमृद्धांस्त्वं प्रत्याहृतयशः श्रियः।  
नाकपृष्ठमधिष्ठाय क्रीडतो द्रष्टुमिच्छसि॥ १५ ॥
</details>

<details><summary>अनुवाद (हिन्दी)</summary>

अदिति! तुम चाहती हो कि तुम्हारे पुत्र धन और शक्तिसे समृद्ध हो जायँ, उनकी कीर्ति और ऐश्वर्य उन्हें फिरसे प्राप्त हो जायँ तथा वे स्वर्गपर अधिकार जमाकर पूर्ववत् विहार करें॥ १५॥
</details>

<details><summary>वीरराघवः</summary>

प्रत्याहृतं प्रत्यानीतं यशः श्रीश् च यैस् तान् सुसमृद्धान् नाक-पृष्ठं स्वर्गम् अधिष्ठाय, क्रीडतः आत्मजान् द्रष्टुम् इच्छसीत्य्-एतत्-सर्वं त्वत्-काङ्क्षितम् इत्य्-अर्थः ॥ १५ ॥
</details>

#### श्लोक-१६


<details open><summary>विश्वास-प्रस्तुतिः</summary>

प्रायोऽधुना तेऽसुरयूथनाथा  
अपारणीया इति देवि मे मतिः।  
यत्तेऽनुकूलेश्वरविप्रगुप्ता  
न विक्रमस्तत्र सुखं ददाति॥
</details>

<details><summary>मूलम्</summary>

प्रायोऽधुना तेऽसुरयूथनाथा [^m8]अवारणीया इति देवि मे मतिः।  
यत्तेऽनुकूलेश्वरविप्रगुप्ता न विक्रमस्तत्र सुखं ददाति॥ १६ ॥

[^m8]: A,B,G,J,T अपा

</details>

<details><summary>अनुवाद (हिन्दी)</summary>

परन्तु देवि! वे असुर सेनापति इस समय जीते नहीं जा सकते, ऐसा मेरा निश्चय है; क्योंकि ईश्वर और ब्राह्मण इस समय उनके अनुकूल हैं। इस समय उनके साथ यदि लड़ाई छेड़ी जायगी, तो उससे सुख मिलनेकी आशा नहीं है॥ १६॥
</details>

<details><summary>वीरराघवः</summary>

एवं तद्-अभिप्रेतम् आविष्कृत्य तत्र यत् - 'तान् विनिर्जित्य समरे' इत्य्-अभिप्रेतं तद् अधुना मयापि कर्तुं न शक्यम् इति वदन् समराद् अन्य एव उपायश्-चिन्तनीय इत्य्-आह - प्राय इति द्वाभ्याम् । हे देवि ! अधुना ते दैत्याः प्रायशः यद्य्-अप्य्-अवारणीया अजेया इत्य्-एव मे मतिः अवारणीया इत्य्-अहम् अध्यवश्यामीत्य्-अर्थः । कुतः ? यद्-अस्मात् ते दैत्याः अधुना अनुकूल ईश्वरः काल-रूपो येषां तैः विप्रैर् गुप्ताः । अतो अस्मद्-आदिभिः तेषु कृतो विक्रमः पराक्रमः सुखं न दास्यति सुख-हेतुर् न भविष्यति ॥ १६ ॥
</details>

#### श्लोक-१७


<details open><summary>विश्वास-प्रस्तुतिः</summary>

अथाप्युपायो मम देवि चिन्त्यः  
सन्तोषितस्य व्रतचर्यया ते।  
ममार्चनं नार्हति गन्तुमन्यथा  
श्रद्धानुरूपं फलहेतुकत्वात्॥
</details>

<details><summary>मूलम्</summary>

अथाप्युपायो मम देवि चिन्त्यः  
सन्तोषितस्य व्रतचर्यया ते।  
ममार्चनं नार्हति गन्तुमन्यथा  
श्रद्धानुरूपं फलहेतुकत्वात्॥
</details>

<details><summary>अनुवाद (हिन्दी)</summary>

फिर भी देवि! तुम्हारे इस व्रतके अनुष्ठानसे मैं बहुत प्रसन्न हूँ, इसलिये मुझे इस सम्बन्धमें कोई-न-कोई उपाय सोचना ही पड़ेगा। क्योंकि मेरी आराधना व्यर्थ तो होनी नहीं चाहिये। उससे श्रद्धाके अनुसार फल अवश्य मिलता है॥ १७॥
</details>

#### श्लोक-१८


<details open><summary>विश्वास-प्रस्तुतिः</summary>

त्वयार्चितश्चाहमपत्यगुप्तये  
पयोव्रतेनानुगुणं समीडितः।  
स्वांशेन पुत्रत्वमुपेत्य ते सुतान्  
गोप्तास्मि मारीचतपस्यधिष्ठितः॥
</details>

<details><summary>मूलम्</summary>

त्वयार्चितश्चाहमपत्यगुप्तये  
पयोव्रतेनानुगुणं समीडितः।  
स्वांशेन पुत्रत्वमुपेत्य ते सुतान्  
गोप्तास्मि मारीचतपस्यधिष्ठितः॥
</details>

<details><summary>अनुवाद (हिन्दी)</summary>

तुमने अपने पुत्रोंकी रक्षाके लिये ही विधिपूर्वक पयोव्रतसे मेरी पूजा एवं स्तुति की है। अतः मैं अंशरूपसे कश्यपके वीर्यमें प्रवेश करूँगा और तुम्हारा पुत्र बनकर तुम्हारी सन्तानकी रक्षा करूँगा॥ १८॥
</details>

#### श्लोक-१९


<details open><summary>विश्वास-प्रस्तुतिः</summary>

उपधाव पतिं भद्रे प्रजापतिमकल्मषम्।  
मां च भावयती पत्यावेवंरूपमवस्थितम्॥
</details>

<details><summary>मूलम्</summary>

उपधाव पतिं भद्रे प्रजापतिमकल्मषम्।  
मां च भावयती पत्यावेवंरूपमवस्थितम्॥
</details>

<details><summary>अनुवाद (हिन्दी)</summary>

कल्याणी! तुम अपने पति कश्यपमें मुझे इसी रूपमें स्थित देखो और उन निष्पाप प्रजापतिकी सेवा करो॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

नैतत् परस्मा आख्येयं पृष्टयापि कथंचन।  
सर्वं सम्पद्यते देवि देवगुह्यं सुसंवृतम्॥
</details>

<details><summary>मूलम्</summary>

नैतत् परस्मा आख्येयं पृष्टयापि कथंचन।  
सर्वं सम्पद्यते देवि देवगुह्यं सुसंवृतम्॥
</details>

<details><summary>अनुवाद (हिन्दी)</summary>

देवि! देखो, किसीके पूछनेपर भी यह बात दूसरेको मत बतलाना। देवताओंका रहस्य जितना गुप्त रहता है, उतना ही सफल होता है॥ २०॥
</details>

#### श्लोक-२१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

एतावदुक्त्वा भगवांस्तत्रैवान्तरधीयत।  
अदितिर्दुर्लभं लब्ध्वा हरेर्जन्मात्मनि प्रभोः॥
</details>

<details><summary>मूलम्</summary>

एतावदुक्त्वा भगवांस्तत्रैवान्तरधीयत।  
अदितिर्दुर्लभं लब्ध्वा हरेर्जन्मात्मनि प्रभोः॥
</details>

#### श्लोक-२२


<details open><summary>विश्वास-प्रस्तुतिः</summary>

उपाधावत् पतिं भक्त्या परया कृतकृत्यवत्।  
स वै समाधियोगेन कश्यपस्तदबुध्यत॥
</details>

<details><summary>मूलम्</summary>

उपाधावत् पतिं भक्त्या परया कृतकृत्यवत्।  
स वै समाधियोगेन कश्यपस्तदबुध्यत॥
</details>

#### श्लोक-२३


<details open><summary>विश्वास-प्रस्तुतिः</summary>

प्रविष्टमात्मनि हरेरंशं ह्यवितथेक्षणः।  
सोऽदित्यां वीर्यमाधत्त तपसा चिरसंभृतम्।  
समाहितमना राजन् दारुण्यग्निं यथानिलः॥
</details>

<details><summary>मूलम्</summary>

प्रविष्टमात्मनि हरेरंशं ह्यवितथेक्षणः।  
सोऽदित्यां वीर्यमाधत्त तपसा चिरसंभृतम्।  
समाहितमना राजन् दारुण्यग्निं यथानिलः॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—इतना कहकर भगवान् वहीं अन्तर्धान हो गये। उस समय अदिति यह जानकर कि स्वयं भगवान् मेरे गर्भसे जन्म लेंगे, अपनी कृतकृत्यताका अनुभव करने लगी। भला, यह कितनी दुर्लभ बात है! वह बड़े प्रेमसे अपने पतिदेव कश्यपकी सेवा करने लगी। कश्यपजी सत्यदर्शी थे, उनके नेत्रोंसे कोई बात छिपी नहीं रहती थी। अपने समाधि-योगसे उन्होंने जान लिया कि भगवान‍्का अंश मेरे अंदर प्रविष्ट हो गया है। जैसे वायु काठमें अग्निका आधान करती है, वैसे ही कश्यपजीने समाहित चित्तसे अपनी तपस्याके द्वारा चिरसंचित वीर्यका अदितिमें आधान किया॥ २१—२३॥
</details>

#### श्लोक-२४


<details open><summary>विश्वास-प्रस्तुतिः</summary>

अदितेर्धिष्ठितं गर्भं भगवन्तं सनातनम्।  
हिरण्यगर्भो विज्ञाय समीडे गुह्यनामभिः॥
</details>

<details><summary>मूलम्</summary>

अदितेर्धिष्ठितं गर्भं भगवन्तं सनातनम्।  
हिरण्यगर्भो विज्ञाय समीडे गुह्यनामभिः॥
</details>

<details><summary>अनुवाद (हिन्दी)</summary>

जब ब्रह्माजीको यह बात मालूम हुई कि अदितिके गर्भमें तो स्वयं अविनाशी भगवान् आये हैं, तब वे भगवान‍्के रहस्यमय नामोंसे उनकी स्तुति करने लगे॥ २४॥
</details>

#### श्लोक-२५


<details open><summary>मूलम् (वचनम्)</summary>

ब्रह्मोवाच
</details>

<details open><summary>विश्वास-प्रस्तुतिः</summary>

जयोरुगाय भगवन्नुरुक्रम नमोऽस्तु ते।  
नमो ब्रह्मण्यदेवाय त्रिगुणाय नमो नमः॥
</details>

<details><summary>मूलम्</summary>

जयोरुगाय भगवन्नुरुक्रम नमोऽस्तु ते।  
नमो ब्रह्मण्यदेवाय त्रिगुणाय नमो नमः॥
</details>

<details><summary>अनुवाद (हिन्दी)</summary>

ब्रह्माजीने कहा—समग्र कीर्तिके आश्रय भगवन्! आपकी जय हो। अनन्त शक्तियोंके अधिष्ठान! आपके चरणोंमें नमस्कार है। ब्रह्मण्यदेव! त्रिगुणोंके नियामक! आपके चरणोंमें मेरे बार-बार प्रणाम हैं॥ २५॥
</details>

#### श्लोक-२६


<details open><summary>विश्वास-प्रस्तुतिः</summary>

नमस्ते पृश्निगर्भाय वेदगर्भाय वेधसे।  
त्रिनाभाय त्रिपृष्ठाय शिपिविष्टाय विष्णवे॥
</details>

<details><summary>मूलम्</summary>

नमस्ते पृश्निगर्भाय वेदगर्भाय वेधसे।  
त्रिनाभाय त्रिपृष्ठाय शिपिविष्टाय विष्णवे॥
</details>

<details><summary>अनुवाद (हिन्दी)</summary>

पृश्निके पुत्ररूपमें उत्पन्न होनेवाले! वेदोंके समस्त ज्ञानको अपने अंदर रखनेवाले प्रभो! वास्तवमें आप ही सबके विधाता हैं। आपको मैं बार-बार नमस्कार करता हूँ। ये तीनों लोक आपकी नाभिमें स्थित हैं। तीनों लोकोंसे परे वैकुण्ठमें आप निवास करते हैं। जीवोंके अन्तःकरणमें आप सर्वदा विराजमान रहते हैं। ऐसे सर्वव्यापक विष्णुको मैं नमस्कार करता हूँ॥ २६॥
</details>

#### श्लोक-२७


<details open><summary>विश्वास-प्रस्तुतिः</summary>

त्वमादिरन्तो भुवनस्य मध्य-  
मनन्तशक्तिं पुरुषं यमाहुः।  
कालो भवानाक्षिपतीश विश्वं  
स्रोतो यथान्तःपतितं गभीरम्॥
</details>

<details><summary>मूलम्</summary>

त्वमादिरन्तो भुवनस्य मध्य-  
मनन्तशक्तिं पुरुषं यमाहुः।  
कालो भवानाक्षिपतीश विश्वं  
स्रोतो यथान्तःपतितं गभीरम्॥
</details>

<details><summary>अनुवाद (हिन्दी)</summary>

प्रभो! आप ही संसारके आदि, अन्त और इसलिये मध्य भी हैं। यही कारण है कि वेद अनन्तशक्ति पुरुषके रूपमें आपका वर्णन करते हैं। जैसे गहरा स्रोत अपने भीतर पड़े हुए तिनकेको बहा ले जाता है, वैसे ही आप कालरूपसे संसारका धाराप्रवाह संचालन करते रहते हैं॥ २७॥
</details>

#### श्लोक-२८


<details open><summary>विश्वास-प्रस्तुतिः</summary>

त्वं वै प्रजानां स्थिरजङ्गमानां  
प्रजापतीनामसि सम्भविष्णुः।  
दिवौकसां देव दिवश्च्युतानां  
परायणं नौरिव मज्जतोऽप्सु॥
</details>

<details><summary>मूलम्</summary>

त्वं वै प्रजानां स्थिरजङ्गमानां  
प्रजापतीनामसि सम्भविष्णुः।  
दिवौकसां देव दिवश्च्युतानां  
परायणं नौरिव मज्जतोऽप्सु॥
</details>

<details><summary>अनुवाद (हिन्दी)</summary>

आप चराचर प्रजा और प्रजापतियोंको भी उत्पन्न करनेवाले मूल कारण हैं। देवाधिदेव! जैसे जलमें डूबते हुएके लिये नौका ही सहारा है, वैसे ही स्वर्गसे भगाये हुए देवताओंके लिये एकमात्र आप ही आश्रय हैं॥ २८॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायामष्टमस्कन्धे वामनप्रादुर्भावे सप्तदशोऽध्यायः॥ १७॥
</details>
