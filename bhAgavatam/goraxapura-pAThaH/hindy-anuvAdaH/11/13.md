+++
title = "१३"

+++
[त्रयोदशोऽध्यायः]



<details><summary>भागसूचना</summary>

हंसरूपसे सनकादिको दिये हुए उपदेशका वर्णन
</details>

#### श्लोक-१


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

सत्त्वं रजस्तम इति गुणा बुद्धेर्न चात्मनः।  
सत्त्वेनान्यतमौ हन्यात् सत्त्वं सत्त्वेन चैव हि॥
</details>

<details><summary>मूलम्</summary>

सत्त्वं रजस्तम इति गुणा बुद्धेर्न चात्मनः।  
सत्त्वेनान्यतमौ हन्यात् सत्त्वं सत्त्वेन चैव हि॥
</details>

<details><summary>अनुवाद (हिन्दी)</summary>

भगवान् श्रीकृष्ण कहते हैं—प्रिय उद्धव! सत्त्व, रज और तम—ये तीनों बुद्धि (प्रकृति) के गुण हैं, आत्माके नहीं। सत्त्वके द्वारा रज और तम—इन दो गुणोंपर विजय प्राप्त कर लेनी चाहिये। तदनन्तर सत्त्वगुणकी शान्तवृत्तिके द्वारा उसकी दया आदि वृत्तियोंको भी शान्त कर देना चाहिये॥ १॥
</details>

<details><summary>श्रीसुदर्शनसूरिः</summary>

बुद्धेः अन्तःकरणस्य अन्यतमौ रजस्तमोगुणौ सत्त्वं सत्त्वेन हन्यादिति सत्त्वोत्पादितेन ज्ञानेन त्रैगुण्यनिवृत्तौ सत्त्वमपि निवृत्तं भवतीत्यर्थः । मद्भक्तिलक्षणः प्रकाशकः भगवद्भक्तेरन्तरङ्गतया तद्दीपकः चिह्नभूतः ॥ १ ॥  
</details>

#### श्लोक-२


<details open><summary>विश्वास-प्रस्तुतिः</summary>

सत्त्वाद् धर्मो भवेद् वृद्धात् पुंसो मद‍्भक्तिलक्षणः।  
सात्त्विकोपासया सत्त्वं ततो धर्मः प्रवर्तते॥
</details>

<details><summary>मूलम्</summary>

सत्त्वाद् धर्मो भवेद् वृद्धात् पुंसो मद‍्भक्तिलक्षणः।  
सात्त्विकोपासया सत्त्वं ततो धर्मः प्रवर्तते॥
</details>

<details><summary>अनुवाद (हिन्दी)</summary>

जब सत्त्वगुणकी वृद्धि होती है, तभी जीवको मेरे भक्तिरूप स्वधर्मकी प्राप्ति होती है। निरन्तर सात्त्विक वस्तुओंका सेवन करनेसे ही सत्त्वगुणकी वृद्धि होती है और तब मेरे भक्तिरूप स्वधर्ममें प्रवृत्ति होने लगती है॥ २॥
</details>

<details><summary>श्रीसुदर्शनसूरिः</summary>

सात्त्विकोपासया सात्त्विकपुरुषसेवया सात्त्विकाहारसेवया च रजस्तमो हन्यात् पूर्वभीषदुत्पन्नो भगवद्भक्तिचिन्हभूतो धर्मः उत्तरोत्तररजस्तमोऽनुद्भवहेतुरित्यर्थः । उभये रजसि तमसि च हते तन्मूलः रजस्तमोमूलः अधर्मः नश्यति नोत्पद्यत इत्यर्थः ॥ २-३ ॥ 
</details>

#### श्लोक-३


<details open><summary>विश्वास-प्रस्तुतिः</summary>

धर्मो रजस्तमो हन्यात् सत्त्ववृद्धिरनुत्तमः।  
आशु नश्यति तन्मूलो ह्यधर्म उभये हते॥
</details>

<details><summary>मूलम्</summary>

धर्मो रजस्तमो हन्यात् सत्त्ववृद्धिरनुत्तमः।  
आशु नश्यति तन्मूलो ह्यधर्म उभये हते॥
</details>

<details><summary>अनुवाद (हिन्दी)</summary>

जिस धर्मके पालनसे सत्त्वगुणकी वृद्धि हो, वही सबसे श्रेष्ठ है। वह धर्म रजोगुण और तमोगुणको नष्ट कर देता है। जब वे दोनों नष्ट हो जाते हैं, तब उन्हींके कारण होनेवाला अधर्म भी शीघ्र ही मिट जाता है॥ ३॥
</details>

#### श्लोक-४


<details open><summary>विश्वास-प्रस्तुतिः</summary>

आगमोऽपः प्रजा देशः कालः कर्म च जन्म च।  
ध्यानं मन्त्रोऽथ संस्कारो दशैते गुणहेतवः॥
</details>

<details><summary>मूलम्</summary>

आगमोऽपः प्रजा देशः कालः कर्म च जन्म च।  
ध्यानं मन्त्रोऽथ संस्कारो दशैते गुणहेतवः॥
</details>

<details><summary>अनुवाद (हिन्दी)</summary>

शास्त्र, जल, प्रजाजन, देश, समय, कर्म, जन्म, ध्यान, मन्त्र और संस्कार—ये दस वस्तुएँ यदि सात्त्विक हों तो सत्त्वगुणकी, राजसिक हों तो रजोगुणकी और तामसिक हों तो तमोगुणकी वृद्धि करती हैं॥ ४॥
</details>

<details><summary>श्रीसुदर्शनसूरिः</summary>

आगमः शाखं प्रजाः पुत्रादयः कर्म सदाचारः सन्ध्योपासनादिः जन्म ब्राह्मणादिजन्म ध्यानं देवताविषयं मन्त्रस्तत्स्मारकः संस्कारः उपनयनादिः गुणहेतवः ॥ ४ ॥
</details>

#### श्लोक-५


<details open><summary>विश्वास-प्रस्तुतिः</summary>

तत्तत् सात्त्विकमेवैषां यद् यद् वृद्धाः प्रचक्षते।  
निन्दन्ति तामसं तत्तद् राजसं तदुपेक्षितम्॥
</details>

<details><summary>मूलम्</summary>

तत्तत् सात्त्विकमेवैषां यद् यद् वृद्धाः प्रचक्षते।  
निन्दन्ति तामसं तत्तद् राजसं तदुपेक्षितम्॥
</details>

<details><summary>अनुवाद (हिन्दी)</summary>

इनमेंसे शास्त्रज्ञ महात्मा जिनकी प्रशंसा करते हैं, वे सात्त्विक हैं, जिनकी निन्दा करते हैं, वे तामसिक हैं और जिनकी उपेक्षा करते हैं, वे वस्तुएँ राजसिक हैं॥ ५॥
</details>

<details><summary>श्रीसुदर्शनसूरिः</summary>

तत्तत्सात्त्विकमिति फलाभिसन्धिरहितं नित्यं नैमित्तिकं विवक्षितं तामसमभिचारादिजं राजसम्पुत्रपश्वन्नादिप्रदम् कर्म ॥ ५ ॥ 
</details>

#### श्लोक-६


<details open><summary>विश्वास-प्रस्तुतिः</summary>

सात्त्विकान्येव सेवेत पुमान् सत्त्वविवृद्धये।  
ततो धर्मस्ततो ज्ञानं यावत् स्मृतिरपोहनम्॥
</details>

<details><summary>मूलम्</summary>

सात्त्विकान्येव सेवेत पुमान् सत्त्वविवृद्धये।  
ततो धर्मस्ततो ज्ञानं यावत् स्मृतिरपोहनम्॥
</details>

<details><summary>अनुवाद (हिन्दी)</summary>

जबतक अपने आत्माका साक्षात्कार तथा स्थूल-सूक्ष्म शरीर और उनके कारण तीनों गुणोंकी निवृत्ति न हो, तबतक मनुष्यको चाहिये कि सत्त्वगुणकी वृद्धिके लिये सात्त्विक शास्त्र आदिका ही सेवन करे; क्योंकि उससे धर्मकी वृद्धि होती है और धर्मकी वृद्धिसे अन्तःकरण शुद्ध होकर आत्मतत्त्वका ज्ञान होता है॥ ६॥
</details>

<details><summary>श्रीसुदर्शनसूरिः</summary>

धर्मः अपूर्वशब्दवाच्य ईश्वरानुग्रहः स्मृतिः अविच्छिन्नस्मृतिसन्ततिः अपोहनं शब्दादिविषयस्मृत्यभावश्च यावज्ज्ञानमुत्पद्यते "परमात्मनि यो रक्तो विरक्तो ऽपरमात्मनी"तिन्यायेन विषयान्तरविमुखभगवदेकस्मृतिसन्ततिरूपज्ञानं भवतीत्यर्थः ॥ ६ ॥ 
</details>

#### श्लोक-७


<details open><summary>विश्वास-प्रस्तुतिः</summary>

वेणुसङ्घर्षजो वह्निर्दग्ध्वा शाम्यति तद्वनम्।  
एवं गुणव्यत्ययजो देहः शाम्यति तत्क्रियः॥
</details>

<details><summary>मूलम्</summary>

वेणुसङ्घर्षजो वह्निर्दग्ध्वा शाम्यति तद्वनम्।  
एवं गुणव्यत्ययजो देहः शाम्यति तत्क्रियः॥
</details>

<details><summary>अनुवाद (हिन्दी)</summary>

बाँसोंकी रगड़से आग पैदा होती है और वह उनके सारे वनको जलाकर शान्त हो जाती है। वैसे ही यह शरीर गुणोंके वैषम्यसे उत्पन्न हुआ है। विचारद्वारा मन्थन करनेपर इससे ज्ञानाग्नि प्रज्वलित होती है और वह समस्त शरीरों एवं गुणोंको भस्म करके स्वयं भी शान्त हो जाती है॥ ७॥
</details>

<details><summary>श्रीसुदर्शनसूरिः</summary>

उत्पाद्यस्य स्वोत्पादकविनाशेन स्वनिवृत्तौ दष्टान्तमाह । वेण्विति । वेदः वेदनम् । अतिक्रियः बन्धहेतुभूतत्तत् क्रियाशून्यं स्मृतिरूपमुपायभूतं हि ज्ञानं मोक्षदशायां निवर्तते ॥ ७ ॥ 
</details>

#### श्लोक-८


<details open><summary>मूलम् (वचनम्)</summary>

उद्धव उवाच
</details>

<details open><summary>विश्वास-प्रस्तुतिः</summary>

विदन्ति मर्त्याः प्रायेण विषयान् पदमापदाम्।  
तथापि भुञ्जते कृष्ण तत् कथं श्वखराजवत्॥
</details>

<details><summary>मूलम्</summary>

विदन्ति मर्त्याः प्रायेण विषयान् पदमापदाम्।  
तथापि भुञ्जते कृष्ण तत् कथं श्वखराजवत्॥
</details>

<details><summary>अनुवाद (हिन्दी)</summary>

उद्धवजीने पूछा—भगवन्! प्रायः सभी मनुष्य इस बातको जानते हैं कि विषय विपत्तियोंके घर हैं; फिर भी वे कुत्ते, गधे और बकरेके समान दुःख सहन करके भी उन्हींको ही भोगते रहते हैं। इसका क्या कारण है?॥ ८॥
</details>

<details><summary>श्रीसुदर्शनसूरिः</summary>

श्वखराजवत् श्ववत्खरवदजवच्च ॥ ८ ॥ 
</details>

#### श्लोक-९


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

अहमित्यन्यथाबुद्धिः प्रमत्तस्य यथा हृदि।  
उत्सर्पति रजो घोरं ततो वैकारिकं मनः॥
</details>

<details><summary>मूलम्</summary>

अहमित्यन्यथाबुद्धिः प्रमत्तस्य यथा हृदि।  
उत्सर्पति रजो घोरं ततो वैकारिकं मनः॥
</details>

<details><summary>अनुवाद (हिन्दी)</summary>

भगवान् श्रीकृष्णने कहा—प्रिय उद्धव! जीव जब अज्ञानवश अपने स्वरूपको भूलकर हृदयसे सूक्ष्म-स्थूलादि शरीरोंमें अहंबुद्धि कर बैठता है—जो कि सर्वथा भ्रम ही है—तब उसका सत्त्वप्रधान मन घोर रजोगुणकी ओर झुक जाता है; उससे व्याप्त हो जाता है॥ ९॥
</details>

<details><summary>श्रीसुदर्शनसूरिः</summary>

प्रमत्तस्य आत्मन्यनभिसंहितस्य उष्णजलमितिवद्देहात्मनोः संसर्गात् स्थूलोऽहं कृशोऽहमित्यहङ्कारो भवति तेन रजोमयं रजोयुक्तम् आहङ्कारिकं मन उत्सर्पति व्याप्रियते ममकारं जनयति रजः शब्दः रजोयुक्तपरः रजोयुक्तस्येत्यनन्तरोक्तेः ॥ ९ ॥ 
</details>

#### श्लोक-१०


<details open><summary>विश्वास-प्रस्तुतिः</summary>

रजोयुक्तस्य मनसः सङ्कल्पः सविकल्पकः।  
ततः कामो गुणध्यानाद् दुःसहः स्याद्धि दुर्मतेः॥
</details>

<details><summary>मूलम्</summary>

रजोयुक्तस्य मनसः सङ्कल्पः सविकल्पकः।  
ततः कामो गुणध्यानाद् दुःसहः स्याद्धि दुर्मतेः॥
</details>

<details><summary>अनुवाद (हिन्दी)</summary>

बस, जहाँ मनमें रजोगुणकी प्रधानता हुई कि उसमें संकल्प-विकल्पोंका ताँता बँध जाता है। अब वह विषयोंका चिन्तन करने लगता है और अपनी दुर्बुद्धिके कारण कामके फंदेमें फँस जाता है, जिससे फिर छुटकारा होना बहुत ही कठिन है॥ १०॥
</details>

<details><summary>श्रीसुदर्शनसूरिः</summary>

मनसः प्रवृत्ति विवृणोति रजोयुक्तस्येति । सङ्कल्पः मनुष्योऽहं पशुरहमित्यात्माभिमानानुगुणेषु ओदनवसनादिषु भेदेषु भोग्यताबुद्धिः सङ्कल्पः स्रक्चन्दनस्त्र्यादिगता कार वैविध्यप्रतिपत्तियुक्तः ततः कामः भोग्यता बुद्धिलक्षणात्सङ्कल्पात् कामः भोगेष्विच्छा सच कामः भोग्यगतसौन्दर्यमाधुर्य्यादिगुणध्यानात् सुदुःसहः स्यात् अलब्ध्वा स्थातुमशक्तः पुरुषः स्यादित्यर्थः ॥ १०-११ ॥  
</details>

#### श्लोक-११


<details open><summary>विश्वास-प्रस्तुतिः</summary>

करोति कामवशगः कर्माण्यविजितेन्द्रियः।  
दुःखोदर्काणि सम्पश्यन् रजोवेगविमोहितः॥
</details>

<details><summary>मूलम्</summary>

करोति कामवशगः कर्माण्यविजितेन्द्रियः।  
दुःखोदर्काणि सम्पश्यन् रजोवेगविमोहितः॥
</details>

<details><summary>अनुवाद (हिन्दी)</summary>

अब वह अज्ञानी कामवश अनेकों प्रकारके कर्म करने लगता है और इन्द्रियोंके वश होकर, यह जानकर भी कि इन कर्मोंका अन्तिम फल दुःख ही है, उन्हींको करता है, उस समय वह रजोगुणके तीव्र वेगसे अत्यन्त मोहित रहता है॥ ११॥
</details>

#### श्लोक-१२


<details open><summary>विश्वास-प्रस्तुतिः</summary>

रजस्तमोभ्यां यदपि विद्वान् विक्षिप्तधीः पुनः।  
अतन्द्रितो मनो युञ्जन् दोषदृष्टिर्न सज्जते॥
</details>

<details><summary>मूलम्</summary>

रजस्तमोभ्यां यदपि विद्वान् विक्षिप्तधीः पुनः।  
अतन्द्रितो मनो युञ्जन् दोषदृष्टिर्न सज्जते॥
</details>

<details><summary>अनुवाद (हिन्दी)</summary>

यद्यपि विवेकी पुरुषका चित्त भी कभी-कभी रजोगुण और तमोगुणके वेगसे विक्षिप्त होता है, तथापि उसकी विषयोंमें दोषदृष्टि बनी रहती है; इसलिये वह बड़ी सावधानीसे अपने चित्तको एकाग्र करनेकी चेष्टा करता रहता है, जिससे उसकी विषयोंमें आसक्ति नहीं होती॥ १२॥
</details>

<details><summary>श्रीसुदर्शनसूरिः</summary>

सम्पश्यन्नपि रजस्तमोभ्यामिति रजः कर्महेतुः तमस्तदनुबन्धिदोषदर्शननिवारकं कामविजयोपायमाह । अतन्द्रित इति आत्माननुगुणेषु वस्तुषु भोग्यताबुद्धिरूपात्सङ्कल्पाद्धिकामो भोग्यता बुद्धिश्च गुणज्ञानादिना सा तु दोषदर्शनान्निवर्त्तते मधुरतरे फले विषमिति श्रुत्वा ज्ञानाद्भोग्यताबुद्धिर्निवर्त्तते इत्यर्थः ॥ १२ ॥ 
</details>

#### श्लोक-१३


<details open><summary>विश्वास-प्रस्तुतिः</summary>

अप्रमत्तोऽनुयुञ्जीत मनो मय्यर्पयञ्छनैः।  
अनिर्विण्णो यथाकालं जितश्वासो जितासनः॥
</details>

<details><summary>मूलम्</summary>

अप्रमत्तोऽनुयुञ्जीत मनो मय्यर्पयञ्छनैः।  
अनिर्विण्णो यथाकालं जितश्वासो जितासनः॥
</details>

<details><summary>अनुवाद (हिन्दी)</summary>

साधकको चाहिये कि आसन और प्राणवायुपर विजय प्राप्त कर अपनी शक्ति और समयके अनुसार बड़ी सावधानीसे धीरे-धीरे मुझमें अपना मन लगावे और इस प्रकार अभ्यास करते समय अपनी असफलता देखकर तनिक भी ऊबे नहीं, बल्कि और भी उत्साहसे उसीमें जुड़ जाय॥ १३॥
</details>

<details><summary>श्रीसुदर्शनसूरिः</summary>

दोषदृष्टया विषयान्तरेभ्यो निवृत्तस्य मनसः अविक्षेपोपाययोगमाह । अनिर्विण्णः अन्तरायैरविषण्णः जितश्वास इति मनसो मय्यर्पणमेव योगशरीरं प्राणायामादयो मनसो मय्यर्पणस्योपकारका इत्यभिप्रायः ॥ १३-१६ ॥
</details>

#### श्लोक-१४


<details open><summary>विश्वास-प्रस्तुतिः</summary>

एतावान् योग आदिष्टो मच्छिष्यैः सनकादिभिः।  
सर्वतो मन आकृष्य मय्यद्धाऽऽवेश्यते यथा॥
</details>

<details><summary>मूलम्</summary>

एतावान् योग आदिष्टो मच्छिष्यैः सनकादिभिः।  
सर्वतो मन आकृष्य मय्यद्धाऽऽवेश्यते यथा॥
</details>

<details><summary>अनुवाद (हिन्दी)</summary>

प्रिय उद्धव! मेरे शिष्य सनकादि परमर्षियोंने योगका यही स्वरूप बताया है कि साधक अपने मनको सब ओरसे खींचकर विराट् आदिमें नहीं, साक्षात् मुझमें ही पूर्णरूपसे लगा दें॥ १४॥
</details>

#### श्लोक-१५


<details open><summary>मूलम् (वचनम्)</summary>

उद्धव उवाच
</details>

<details open><summary>विश्वास-प्रस्तुतिः</summary>

यदा त्वं सनकादिभ्यो येन रूपेण केशव।  
योगमादिष्टवानेतद् रूपमिच्छामि वेदितुम्॥
</details>

<details><summary>मूलम्</summary>

यदा त्वं सनकादिभ्यो येन रूपेण केशव।  
योगमादिष्टवानेतद् रूपमिच्छामि वेदितुम्॥
</details>

<details><summary>अनुवाद (हिन्दी)</summary>

उद्धवजीने कहा—श्रीकृष्ण! आपने जिस समय जिस रूपसे, सनकादि परमर्षियोंको योगका आदेश दिया था, उस रूपको मैं जानना चाहता हूँ॥ १५॥
</details>

#### श्लोक-१६


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

पुत्रा हिरण्यगर्भस्य मानसाः सनकादयः।  
पप्रच्छुः पितरं सूक्ष्मां योगस्यैकान्तिकीं गतिम्॥
</details>

<details><summary>मूलम्</summary>

पुत्रा हिरण्यगर्भस्य मानसाः सनकादयः।  
पप्रच्छुः पितरं सूक्ष्मां योगस्यैकान्तिकीं गतिम्॥
</details>

<details><summary>अनुवाद (हिन्दी)</summary>

भगवान् श्रीकृष्णने कहा—प्रिय उद्धव! सनकादि परमर्षि ब्रह्माजीके मानस पुत्र हैं। उन्होंने एक बार अपने पितासे योगकी सूक्ष्म अन्तिम सीमाके सम्बन्धमें इस प्रकार प्रश्न किया था॥ १६॥
</details>

#### श्लोक-१७


<details open><summary>मूलम् (वचनम्)</summary>

सनकादय ऊचुः
</details>

<details open><summary>विश्वास-प्रस्तुतिः</summary>

गुणेष्वाविशते चेतो गुणाश्चेतसि च प्रभो।  
कथमन्योन्यसंत्यागो मुमुक्षोरतितितीर्षोः॥
</details>

<details><summary>मूलम्</summary>

गुणेष्वाविशते चेतो गुणाश्चेतसि च प्रभो।  
कथमन्योन्यसंत्यागो मुमुक्षोरतितितीर्षोः॥
</details>

<details><summary>अनुवाद (हिन्दी)</summary>

सनकादि परमर्षियोंने पूछा—पिताजी! चित्त गुणों अर्थात् विषयोंमें घुसा ही रहता है और गुण भी चित्तकी एक-एक वृत्तिमें प्रविष्ट रहते ही हैं। अर्थात् चित्त और गुण आपसमें मिले-जुले ही रहते हैं। ऐसी स्थितिमें जो पुरुष इस संसारसागरसे पार होकर मुक्तिपद प्राप्त करना चाहता है, वह इन दोनोंको एक-दूसरेसे अलग कैसे कर सकता है?॥ १७॥
</details>

<details><summary>श्रीसुदर्शनसूरिः</summary>

गुणाश्चेतांसि आविशन्ति शब्दादिगुणाः स्मर्यमाणाः चेतसो नावगच्छन्तीत्यर्थः । अन्योऽन्यसन्त्यागः चेतसा गुणत्यागः गुणैश्चेतस्त्यागः ॥ १७ ॥ 
</details>

#### श्लोक-१८


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

एवं पृष्टो महादेवः स्वयंभूर्भूतभावनः।  
ध्यायमानः प्रश्नबीजं नाभ्यपद्यत कर्मधीः॥
</details>

<details><summary>मूलम्</summary>

एवं पृष्टो महादेवः स्वयंभूर्भूतभावनः।  
ध्यायमानः प्रश्नबीजं नाभ्यपद्यत कर्मधीः॥
</details>

<details><summary>अनुवाद (हिन्दी)</summary>

भगवान् श्रीकृष्ण कहते हैं—प्रिय उद्धव! यद्यपि ब्रह्माजी सब देवताओंके शिरोमणि, स्वयम्भू और प्राणियोंके जन्मदाता हैं। फिर भी सनकादि परमर्षियोंके इस प्रकार पूछनेपर ध्यान करके भी वे इस प्रश्नका मूल कारण न समझ सके; क्योंकि उनकी बुद्धि कर्मप्रवण थी॥ १८॥
</details>

<details><summary>श्रीसुदर्शनसूरिः</summary>

प्रश्नबीजं प्रश्नविषयं काव्यस्य बीजमितिवत् ॥ १८-२१ ॥ 
</details>

#### श्लोक-१९


<details open><summary>विश्वास-प्रस्तुतिः</summary>

स मामचिन्तयद् देवः प्रश्नपारतितीर्षया।  
तस्याहं हंसरूपेण सकाशमगमं तदा॥
</details>

<details><summary>मूलम्</summary>

स मामचिन्तयद् देवः प्रश्नपारतितीर्षया।  
तस्याहं हंसरूपेण सकाशमगमं तदा॥
</details>

<details><summary>अनुवाद (हिन्दी)</summary>

उद्धव! उस समय ब्रह्माजीने इस प्रश्नका उत्तर देनेके लिये भक्तिभावसे मेरा चिन्तन किया। तब मैं हंसका रूप धारण करके उनके सामने प्रकट हुआ॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

दृष्ट्वा मां त उपव्रज्य कृत्वा पादाभिवन्दनम्।  
ब्रह्माणमग्रतः कृत्वा पप्रच्छुः को भवानिति॥
</details>

<details><summary>मूलम्</summary>

दृष्ट्वा मां त उपव्रज्य कृत्वा पादाभिवन्दनम्।  
ब्रह्माणमग्रतः कृत्वा पप्रच्छुः को भवानिति॥
</details>

<details><summary>अनुवाद (हिन्दी)</summary>

मुझे देखकर सनकादि ब्रह्माजीको आगे करके मेरे पास आये और उन्होंने मेरे चरणोंकी वन्दना करके मुझसे पूछा कि ‘आप कौन हैं?’॥ २०॥
</details>

#### श्लोक-२१


<details open><summary>विश्वास-प्रस्तुतिः</summary>

इत्यहं मुनिभिः पृष्टस्तत्त्वजिज्ञासुभिस्तदा।  
यदवोचमहं तेभ्यस्तदुद्धव निबोध मे॥
</details>

<details><summary>मूलम्</summary>

इत्यहं मुनिभिः पृष्टस्तत्त्वजिज्ञासुभिस्तदा।  
यदवोचमहं तेभ्यस्तदुद्धव निबोध मे॥
</details>

<details><summary>अनुवाद (हिन्दी)</summary>

प्रिय उद्धव! सनकादि परमार्थतत्त्वके जिज्ञासु थे; इसलिये उनके पूछनेपर उस समय मैंने जो कुछ कहा वह तुम मुझसे सुनो—॥ २१॥
</details>

#### श्लोक-२२


<details open><summary>विश्वास-प्रस्तुतिः</summary>

वस्तुनो यद्यनानात्वमात्मनः प्रश्न ईदृशः।  
कथं घटेत वो विप्रा वक्तुर्वा मे क आश्रयः॥
</details>

<details><summary>मूलम्</summary>

वस्तुनो यद्यनानात्वमात्मनः प्रश्न ईदृशः।  
कथं घटेत वो विप्रा वक्तुर्वा मे क आश्रयः॥
</details>

<details><summary>अनुवाद (हिन्दी)</summary>

‘ब्राह्मणो! यदि परमार्थरूप वस्तु नानात्वसे सर्वथा रहित है, तब आत्माके सम्बन्धमें आपलोगोंका ऐसा प्रश्न कैसे युक्तिसंगत हो सकता है? अथवा मैं यदि उत्तर देनेके लिये बोलूँ भी तो किस जाति, गुण, क्रिया और सम्बन्ध आदिका आश्रय लेकर उत्तर दूँ?॥ २२॥
</details>

<details><summary>श्रीसुदर्शनसूरिः</summary>

वस्तुनो यदिति । प्रश्नस्य साक्षादुत्तरमुत्तरत्र वक्ष्यन् प्रथमं प्रश्नं खण्डयन्निव समस्तचिदचिद्वस्तुनि व्याप्तिं दर्शयति तत्र सर्वान्तरात्मानमीश्वरं जानतां ज्ञानिनां केवलमचिन्मात्र देहमेव पश्यतामज्ञानिनां च नैवं प्रश्नो घटत इत्यभिप्रायः प्रथममीश्वरव्याप्यत्वज्ञानवतां प्रश्न प्रतिवचनानुपपत्तिमाह । वस्तुनो यदीति । कस्यचिदपि वस्तुनः नानात्वं पृथक्त्वं मया विनाभावोऽस्ति चेत् एवं प्रश्नः स्यात् प्रष्टारो भवन्तोऽप्यस्मदविनाभूता मम सर्वजीवशरीरकत्वात् तदा युष्मच्छरीरकोऽहमेव प्रष्टा स्यां शरीरमात्रस्य वक्तृत्वादर्शनात् ततश्च प्रतिवक्तृतयाभिमतोऽहमेव प्रष्टेत्यत्यन्तमनुपपन्नं मम वक्तुर्वा के आश्रयः को विषयः वक्तव्यस्य सर्वस्य मदात्मकत्वादहमेव वक्तव्यः स्यामतः प्रष्टा प्रतिवक्ता वक्तव्यश्चैक एवेति प्रश्नप्रतिवचने अनुपपन्ने इत्यर्थः ॥ २२ ॥ 
</details>

#### श्लोक-२३


<details open><summary>विश्वास-प्रस्तुतिः</summary>

पञ्चात्मकेषु भूतेषु समानेषु च वस्तुतः।  
को भवानिति वः प्रश्नो वाचारम्भो ह्यनर्थकः॥
</details>

<details><summary>मूलम्</summary>

पञ्चात्मकेषु भूतेषु समानेषु च वस्तुतः।  
को भवानिति वः प्रश्नो वाचारम्भो ह्यनर्थकः॥
</details>

<details><summary>अनुवाद (हिन्दी)</summary>

देवता, मनुष्य, पशु, पक्षी आदि सभी शरीर पंचभूतात्मक होनेके कारण अभिन्न ही हैं और परमार्थ-रूपसे भी अभिन्न हैं। ऐसी स्थितिमें ‘आप कौन हैं?’ आपलोगोंका यह प्रश्न ही केवल वाणीका व्यवहार है। विचारपूर्वक नहीं है, अतः निरर्थक है॥ २३॥
</details>

<details><summary>श्रीसुदर्शनसूरिः</summary>

एवं प्रष्टृणां युष्माकमप्यहमन्तरात्मेत्युक्तं भवति अचेतनं शरीरमेव जानतामपि एवं प्रश्नोऽनुपपन्न इत्याह । पञ्चात्मकेष्विति । अहं तावद्धंसरूपेण प्रत्यक्षः अतो न जातिः प्रष्टव्या मत्सजातीयानां भूतानां सर्वेषां पाञ्चभौतिकत्वं समानमिति न कारणमपि प्रष्टव्यं तस्मादस्मत्प्रतिवचनरूपवाग्व्यवहारारम्भकं वचः प्रश्नप्रतिवचननिरपेक्षत्वादनर्थकमित्यर्थः ॥ २३ ॥ 
</details>

#### श्लोक-२४


<details open><summary>विश्वास-प्रस्तुतिः</summary>

मनसा वचसा दृष्ट्या गृह्यतेऽन्यैरपीन्द्रियैः।  
अहमेव न मत्तोऽन्यदिति बुध्यध्वमञ्जसा॥
</details>

<details><summary>मूलम्</summary>

मनसा वचसा दृष्ट्या गृह्यतेऽन्यैरपीन्द्रियैः।  
अहमेव न मत्तोऽन्यदिति बुध्यध्वमञ्जसा॥
</details>

<details><summary>अनुवाद (हिन्दी)</summary>

मनसे, वाणीसे, दृष्टिसे तथा अन्य इन्द्रियोंसे भी जो कुछ ग्रहण किया जाता है, वह सब मैं ही हूँ, मुझसे भिन्न और कुछ नहीं है। यह सिद्धान्त आपलोग तत्त्व-विचारके द्वारा समझ लीजिये॥ २४॥
</details>

<details><summary>श्रीसुदर्शनसूरिः</summary>

एवं प्रश्नखण्डनव्याजेनोपदिष्टं समस्तचिदचिद्वस्तुनः स्वान्तरात्मत्वं स्फुटमेवाह । मनसेति । मनसा योग परिशुद्धेन देहादिव्यावृत्ततया ग्राह्यमात्मस्वरूपं चक्षुरादिभिर्ब्राह्ममचेतनं तत्सर्वं मच्छरीरतया मदात्मकं नतु स्वनिष्ठमतः सर्वान्तरात्माहमेव सर्वशब्दवाच्य इति बुध्यध्वमित्यर्थः ॥ २४ ॥ 
</details>

#### श्लोक-२५


<details open><summary>विश्वास-प्रस्तुतिः</summary>

गुणेष्वाविशते चेतो गुणाश्चेतसि च प्रजाः।  
जीवस्य देह उभयं गुणाश्चेतो मदात्मनः॥
</details>

<details><summary>मूलम्</summary>

गुणेष्वाविशते चेतो गुणाश्चेतसि च प्रजाः।  
जीवस्य देह उभयं गुणाश्चेतो मदात्मनः॥
</details>

<details><summary>अनुवाद (हिन्दी)</summary>

पुत्रो! यह चित्त चिन्तन करते-करते विषयाकार हो जाता है और विषय चित्तमें प्रविष्ट हो जाते हैं, यह बात सत्य है, तथापि विषय और चित्त ये दोनों ही मेरे स्वरूपभूत जीवके देह हैं—उपाधि हैं। अर्थात् आत्माका चित्त और विषयके साथ कोई सम्बन्ध ही नहीं है॥ २५॥
</details>

<details><summary>श्रीसुदर्शनसूरिः</summary>

अथ चेतसो गुणानां चान्योऽन्यसन्त्यागः कथमित्याद्यप्रश्नस्य साक्षादुत्तरं वक्तुमारभते । गुणेष्विति । मदात्मनः अहमन्तरात्मा यस्येति स मदात्मा मदात्मकस्य जीवस्य देह उभयं चेतश्च स्मर्यमाणा गुणाश्च भवन्तीत्यर्थः ॥ २५ ॥ 
</details>

#### श्लोक-२६


<details open><summary>विश्वास-प्रस्तुतिः</summary>

गुणेषु चाविशच्चित्तमभीक्ष्णं गुणसेवया।  
गुणाश्च चित्तप्रभवा मद्रूप उभयं त्यजेत्॥
</details>

<details><summary>मूलम्</summary>

गुणेषु चाविशच्चित्तमभीक्ष्णं गुणसेवया।  
गुणाश्च चित्तप्रभवा मद्रूप उभयं त्यजेत्॥
</details>

<details><summary>अनुवाद (हिन्दी)</summary>

इसलिये बार-बार विषयोंका सेवन करते रहनेसे जो चित्त विषयोंमें आसक्त हो गया है और विषय भी चित्तमें प्रविष्ट हो गये हैं, इन दोनोंको अपने वास्तविकसे अभिन्न मुझ परमात्माका साक्षात्कार करके त्याग देना चाहिये॥ २६॥
</details>

<details><summary>श्रीसुदर्शनसूरिः</summary>

स्मर्यमाणतया शब्दादिगुणानां चेतसि प्रतीयमानत्वं विवक्षितं चित्तप्रभवाः पूर्वसंस्कारवशाश्चित्ते प्रकाशमानाः मद्रूप इति सप्तमी मद्रूपे चिन्त्यमाने उभयं त्यजेत् चित्तं गुणांस्त्यजति गुणाश्च चित्तं त्यजन्तीत्यर्थः । कथमन्योऽन्यसन्त्याग इत्युपक्रमवशादयमेवार्थः एवं मद्रूपध्यानं शब्दादिगुणपरित्यागोपायः इत्युक्तम् ॥ २६ ॥ 
</details>

#### श्लोक-२७


<details open><summary>विश्वास-प्रस्तुतिः</summary>

जाग्रत् स्वप्नः सुषुप्तं च गुणतो बुद्धिवृत्तयः।  
तासां विलक्षणो जीवः साक्षित्वेन विनिश्चितः॥
</details>

<details><summary>मूलम्</summary>

जाग्रत् स्वप्नः सुषुप्तं च गुणतो बुद्धिवृत्तयः।  
तासां विलक्षणो जीवः साक्षित्वेन विनिश्चितः॥
</details>

<details><summary>अनुवाद (हिन्दी)</summary>

जाग्रत् , स्वप्न और सुषुप्ति—ये तीनों अवस्थाएँ सत्त्वादि गुणोंके अनुसार होती हैं और बुद्धिकी वृत्तियाँ हैं, सच्चिदानन्दका स्वभाव नहीं। इन वृत्तियोंका साक्षी होनेके कारण जीव उनसे विलक्षण है। यह सिद्धान्त श्रुति, युक्ति और अनुभूतिसे युक्त है॥ २७॥
</details>

<details><summary>श्रीसुदर्शनसूरिः</summary>

अथ जीवस्य देहाद्विलक्षणत्वानुसन्धानं च गुणपरित्यागोपाय इति वक्ष्यन् जाग्रदाद्यवस्थात्रयस्य प्रकृतिसम्बन्धोपाधिकत्वं प्रपञ्चयति । जाग्रदादिबुद्धिवृत्तयः ॥ २७ ॥ 
</details>

#### श्लोक-२८


<details open><summary>विश्वास-प्रस्तुतिः</summary>

यर्हि संसृतिबन्धोऽयमात्मनो गुणवृत्तिदः।  
मयि तुर्ये स्थितो जह्यात् त्यागस्तद् गुणचेतसाम्॥
</details>

<details><summary>मूलम्</summary>

यर्हि संसृतिबन्धोऽयमात्मनो गुणवृत्तिदः।  
मयि तुर्ये स्थितो जह्यात् त्यागस्तद् गुणचेतसाम्॥
</details>

<details><summary>अनुवाद (हिन्दी)</summary>

क्योंकि बुद्धि-वृत्तियोंके द्वारा होनेवाला यह बन्धन ही आत्मामें त्रिगुणमयी वृत्तियोंका दान करता है। इसलिये तीनों अवस्थाओंसे विलक्षण और उनमें अनुगत मुझ तुरीय तत्त्वमें स्थित होकर इस बुद्धिके बन्धनका परित्याग कर दे। तब विषय और चित्त दोनोंका युगपत् त्याग हो जाता है॥ २८॥
</details>

<details><summary>श्रीसुदर्शनसूरिः</summary>

तुरीयेऽवस्थात्रयातीते जीवशरीरके मयि स्थितत्वमेव गुणचेतसामन्योऽन्यत्यागः स्यात् यद्वा गुणचित्तानां त्यागः स्यात् ॥ २८ ॥ 
</details>

#### श्लोक-२९


<details open><summary>विश्वास-प्रस्तुतिः</summary>

अहङ्कारकृतं बन्धमात्मनोऽर्थविपर्ययम्।  
विद्वान् निर्विद्य संसारचिन्तां तुर्ये स्थितस्त्यजेत्॥
</details>

<details><summary>मूलम्</summary>

अहङ्कारकृतं बन्धमात्मनोऽर्थविपर्ययम्।  
विद्वान् निर्विद्य संसारचिन्तां तुर्ये स्थितस्त्यजेत्॥
</details>

<details><summary>अनुवाद (हिन्दी)</summary>

यह बन्धन अहंकारकी ही रचना है और यही आत्माके परिपूर्णतम सत्य, अखण्डज्ञान और परमानन्दस्वरूपको छिपा देता है। इस बातको जानकर विरक्त हो जाय और अपने तीन अवस्थाओंमें अनुगत तुरीयस्वरूपमें होकर संसारकी चिन्ताको छोड़ दे॥ २९॥
</details>

<details><summary>श्रीसुदर्शनसूरिः</summary>

अर्थविपर्ययम् अस्त्रे स्वमिति बुद्धिरूपं ममकारम् अहङ्कारानन्तरं पठितत्वात् प्रयोजनं विघातं वा निर्विद्येत्युक्तत्वात् तुर्ये स्थितः इति अवस्थात्रयातीतपरिशुद्धजीवात्मस्वरूपानुसन्धाता ॥ २९ ॥ 
</details>

#### श्लोक-३०


<details open><summary>विश्वास-प्रस्तुतिः</summary>

यावन्नानार्थधीः पुंसो न निवर्तेत युक्तिभिः।  
जागर्त्यपि स्वपन्नज्ञः स्वप्ने जागरणं यथा॥
</details>

<details><summary>मूलम्</summary>

यावन्नानार्थधीः पुंसो न निवर्तेत युक्तिभिः।  
जागर्त्यपि स्वपन्नज्ञः स्वप्ने जागरणं यथा॥
</details>

<details><summary>अनुवाद (हिन्दी)</summary>

जबतक पुरुषकी भिन्न-भिन्न पदार्थोंमें सत्यत्वबुद्धि, अहंबुद्धि और ममबुद्धि युक्तियोंके द्वारा निवृत्त नहीं हो जाती, तबतक वह अज्ञानी यद्यपि जागता है तथापि सोता हुआ-सा रहता है—जैसे स्वप्नावस्थामें जान पड़ता है कि मैं जाग रहा हूँ॥ ३०॥
</details>

<details><summary>श्रीसुदर्शनसूरिः</summary>

नानार्थधीर्देवमनुष्याद्यभिमानबुद्धिः युक्तिभिः देहात्मभेदप्रतिपादकयुक्तिभिः यद्यपि जागर्ति तथापि स्वपन् स्वपिति जाग्रद्दशायामप्यज्ञ इत्यर्थः । भ्रांतिदशायामेव जागराभिमाने दृष्टान्तमाह । स्वप्न इति ॥ ३० ॥ 
</details>

#### श्लोक-३१


<details open><summary>विश्वास-प्रस्तुतिः</summary>

असत्त्वादात्मनोऽन्येषां भावानां तत्कृता भिदा।  
गतयो हेतवश्चास्य मृषा स्वप्नदृशो यथा॥
</details>

<details><summary>मूलम्</summary>

असत्त्वादात्मनोऽन्येषां भावानां तत्कृता भिदा।  
गतयो हेतवश्चास्य मृषा स्वप्नदृशो यथा॥
</details>

<details><summary>अनुवाद (हिन्दी)</summary>

आत्मासे अन्य देह आदि प्रतीयमान नाम-रूपात्मक प्रपंचका कुछ भी अस्तित्व नहीं है। इसलिये उनके कारण होनेवाले वर्णाश्रमादिभेद, स्वर्गादिफल और उनके कारणभूत कर्म—ये सब-के-सब इस आत्माके लिये वैसे ही मिथ्या हैं; जैसे स्वप्नदर्शी पुरुषके द्वारा देखे हुए सब-के-सब पदार्थ॥ ३१॥
</details>

<details><summary>श्रीसुदर्शनसूरिः</summary>

भावानां देवमनुष्याद्याकाराणामात्मन्यसत्त्वात्किं कृता भिदा देवादिभेदः किं कृत इत्यर्थः । तत्कृतेति पाठे देवादिशरीरकृतो भेदः गतयस्तद्बुद्धयः तद्धेतवो दोषश्च मृषा स्वप्नज्ञानादय इव विनाशिन इत्यर्थः ॥ ३१ ॥ 
</details>

#### श्लोक-३२


<details open><summary>विश्वास-प्रस्तुतिः</summary>

यो जागरे बहिरनुक्षणधर्मिणोऽर्थान्  
भुङ्‍क्ते समस्तकरणैर्हृदि तत्सदृक्षान्।  
स्वप्ने सुषुप्त उपसंहरते स एकः  
स्मृत्यन्वयात्त्रिगुणवृत्तिदृगिन्द्रियेशः॥
</details>

<details><summary>मूलम्</summary>

यो जागरे बहिरनुक्षणधर्मिणोऽर्थान्  
भुङ्‍क्ते समस्तकरणैर्हृदि तत्सदृक्षान्।  
स्वप्ने सुषुप्त उपसंहरते स एकः  
स्मृत्यन्वयात्त्रिगुणवृत्तिदृगिन्द्रियेशः॥
</details>

<details><summary>अनुवाद (हिन्दी)</summary>

जो जाग्रत्-अवस्थामें समस्त इन्द्रियोंके द्वारा बाहर दीखनेवाले सम्पूर्ण क्षणभंगुर पदार्थोंको अनुभव करता है और स्वप्नावस्थामें हृदयमें ही जाग्रत् में देखे हुए पदार्थोंके समान ही वासनामय विषयोंका अनुभव करता है और सुषुप्ति-अवस्थामें उन सब विषयोंको समेटकर उनके लयको भी अनुभव करता है, वह एक ही है। जाग्रत्-अवस्थाके इन्द्रिय, स्वप्नावस्थाके मन और सुषुप्तिकी संस्कारवती बुद्धिका भी वही स्वामी है। क्योंकि वह त्रिगुणमयी तीनों अवस्थाओंका साक्षी है। ‘जिस मैंने स्वप्न देखा, जो मैं सोया, वही मैं जाग रहा हूँ’—इस स्मृतिके बलपर एक ही आत्माका समस्त अवस्थाओंमें होना सिद्ध हो जाता है॥ ३२॥
</details>

<details><summary>श्रीसुदर्शनसूरिः</summary>

अनुक्षणधर्मिणः प्रतिक्षण परिणामिनः समस्तकरणैः अपास्तो पर बाह्यकरणैः सुप्तः सुषुप्तः विषयादरमिति शेषः स एकः अवस्थात्रयेऽप्येकः अन्वयात्प्रत्यभिज्ञानादित्यर्थः त्रिगुणवृत्तिदृक गुणत्रयकलुषज्ञानः ॥ ३२ ॥ 
</details>

#### श्लोक-३३


<details open><summary>विश्वास-प्रस्तुतिः</summary>

एवं विमृश्य गुणतो मनसस्त्र्यवस्था  
मन्मायया मयि कृता इति निश्चितार्थाः।  
संछिद्य हार्दमनुमानसदुक्तितीक्ष्ण-  
ज्ञानासिना भजत माखिलसंशयाधिम्॥
</details>

<details><summary>मूलम्</summary>

एवं विमृश्य गुणतो मनसस्त्र्यवस्था  
मन्मायया मयि कृता इति निश्चितार्थाः।  
संछिद्य हार्दमनुमानसदुक्तितीक्ष्ण-  
ज्ञानासिना भजत माखिलसंशयाधिम्॥
</details>

<details><summary>अनुवाद (हिन्दी)</summary>

ऐसा विचारकर मनकी ये तीनों अवस्थाएँ गुणोंके द्वारा मेरी मायासे मेरे अंशस्वरूप जीवमें कल्पित की गयी हैं और आत्मामें ये नितान्त असत्य हैं, ऐसा निश्चय करके तुमलोग अनुमान, सत्पुरुषोंद्वारा किये गये उपनिषदोंके श्रवण और तीक्ष्ण ज्ञानखड्गके द्वारा सकल संशयोंके आधार अहंकारका छेदन करके हृदयमें स्थित मुझ परमात्माका भजन करो॥ ३३॥
</details>

<details><summary>श्रीसुदर्शनसूरिः</summary>

मायामयं प्रकृतिकार्यम् अखिलसंशयरूपमाधिं संछिद्य मां भजतेत्यन्वयः ॥ ३३ ॥ 
</details>

#### श्लोक-३४


<details open><summary>विश्वास-प्रस्तुतिः</summary>

ईक्षेत विभ्रममिदं मनसो विलासं  
दृष्टं विनष्टमतिलोलमलातचक्रम्।  
विज्ञानमेकमुरुधेव विभाति माया  
स्वप्नस्त्रिधा गुणविसर्गकृतो विकल्पः॥
</details>

<details><summary>मूलम्</summary>

ईक्षेत विभ्रममिदं मनसो विलासं  
दृष्टं विनष्टमतिलोलमलातचक्रम्।  
विज्ञानमेकमुरुधेव विभाति माया  
स्वप्नस्त्रिधा गुणविसर्गकृतो विकल्पः॥
</details>

<details><summary>अनुवाद (हिन्दी)</summary>

यह जगत् मनका विलास है, दीखनेपर भी नष्टप्राय है, अलातचक्र (लुकारियोंकी बनेठी) के समान अत्यन्त चंचल है और भ्रममात्र है—ऐसा समझे। ज्ञाता और ज्ञेयके भेदसे रहित एक ज्ञानस्वरूप आत्मा ही अनेक-सा प्रतीत हो रहा है। यह स्थूल शरीर इन्द्रिय और अन्तःकरणरूप तीन प्रकारका विकल्प गुणोंके परिणामकी रचना है और स्वप्नके समान मायाका खेल है, अज्ञानसे कल्पित है॥ ३४॥
</details>

<details><summary>श्रीसुदर्शनसूरिः</summary>

इक्षेतेति । इदं स्थूलोऽहमित्याद्यनु- सन्धानं मनसो विलासं मनः कार्यं विभ्रममीक्षेत तदेवोपपादयति । दृष्टं मनुष्यादिशरीरं हि अलातचक्रवत् प्रतिक्षणध्वंसि तद्वत्स्यादनित्यं शरीरं नित्य आत्मा भवति माया स्वप्ने प्रकृतिकार्ये स्वप्ने भ्रमे ज्ञानस्वरूपात्मा बहुधा देवादिरूपेणाभाति जाग्रदादिरूपेण त्रिधा विकल्पश्च गुणविसर्गकृत इत्यर्थः ॥ ३४ ॥ 
</details>

#### श्लोक-३५


<details open><summary>विश्वास-प्रस्तुतिः</summary>

दृष्टिं ततः प्रतिनिवर्त्य निवृत्ततृष्ण-  
स्तूष्णीं भवेन्निजसुखानुभवो निरीहः।  
संदृश्यते क्व च यदीदमवस्तुबुद्ध्या  
त्यक्तं भ्रमाय न भवेत् स्मृतिरानिपातात्॥
</details>

<details><summary>मूलम्</summary>

दृष्टिं ततः प्रतिनिवर्त्य निवृत्ततृष्ण-  
स्तूष्णीं भवेन्निजसुखानुभवो निरीहः।  
संदृश्यते क्व च यदीदमवस्तुबुद्ध्या  
त्यक्तं भ्रमाय न भवेत् स्मृतिरानिपातात्॥
</details>

<details><summary>अनुवाद (हिन्दी)</summary>

इसलिये उस देहादिरूप दृश्यसे दृष्टि हटाकर तृष्णारहित इन्द्रियोंके व्यापारसे हीन और निरीह होकर आत्मानन्दके अनुभवमें मग्न हो जाय। यद्यपि कभी-कभी आहार आदिके समय यह देहादिक प्रपंच देखनेमें आता है, तथापि यह पहले ही आत्मवस्तुसे अतिरिक्त और मिथ्या समझकर छोड़ा जा चुका है। इसलिये वह पुनः भ्रान्तिमूलक मोह उत्पन्न करनेमें समर्थ नहीं हो सकता। देहपातपर्यन्त केवल संस्कारमात्र उसकी प्रतीति होती है॥ ३५॥
</details>

<details><summary>श्रीसुदर्शनसूरिः</summary>

ततः शरीरादिभावाच्च दृष्टि प्रतिनिवर्त्त्यति ज्ञानेन्द्रियनियमनमुक्तं निवृत्ततृष्ण इति मनोनियमनं तूष्णीमिति वागादिकर्मेन्द्रियनियमनमुक्तं निजसुखानुभव इति समाधिरुक्तः भ्रमाय न भवेत्समाधिं न गलयेदित्यर्थः आनिपातात् आमरणात्स्मृतिर्भगवद्ध्यानं कर्तव्यम् अन्यथा मनः कालुष्यात्समाधिरेव गलितः स्यादिति भावः ॥ ३५ ॥ 
</details>

#### श्लोक-३६


<details open><summary>विश्वास-प्रस्तुतिः</summary>

देहं च नश्वरमवस्थितमुत्थितं वा  
सिद्धो न पश्यति यतोऽध्यगमत् स्वरूपम्।  
दैवादपेतमुत दैववशादुपेतं  
वासो यथा परिकृतं मदिरामदान्धः॥
</details>

<details><summary>मूलम्</summary>

देहं च नश्वरमवस्थितमुत्थितं वा  
सिद्धो न पश्यति यतोऽध्यगमत् स्वरूपम्।  
दैवादपेतमुत दैववशादुपेतं  
वासो यथा परिकृतं मदिरामदान्धः॥
</details>

<details><summary>अनुवाद (हिन्दी)</summary>

जैसे मदिरा पीकर उन्मत्त पुरुष यह नहीं देखता कि मेरे द्वारा पहना हुआ वस्त्र शरीरपर है या गिर गया, वैसे ही सिद्ध पुरुष जिस शरीरसे उसने अपने स्वरूपका साक्षात्कार किया है, वह प्रारब्धवश खड़ा है, बैठा है या दैववश कहीं गया या आया है—नश्वर शरीरसम्बन्धी इन बातोंपर दृष्टि नहीं डालता॥ ३६॥
</details>

<details><summary>श्रीसुदर्शनसूरिः</summary>

समाधिदशायां देहाकारो न प्रतिभातीत्याह । देहं चेति । अवस्थितमासीनमुत्थितं वेत्यतिशयोक्तिः तिष्ठतोऽपि कदाचित्समाधिसम्भवात् तद्युक्तः सिद्धः निष्पन्नसमाधिः अध्यगमत् साक्षात्कृतवान् स्वरूपं निष्कृष्टस्वरूपं दैवादुपेतमित्यादिवासोविशेषणम् ॥ ३६ ॥ 
</details>

#### श्लोक-३७


<details open><summary>विश्वास-प्रस्तुतिः</summary>

देहोऽपि दैववशगः खलु कर्म यावत्  
स्वारम्भकं प्रतिसमीक्षत एव सासुः।  
तं सप्रपञ्चमधिरूढसमाधियोगः  
स्वाप्नं पुनर्न भजते प्रतिबुद्धवस्तुः॥
</details>

<details><summary>मूलम्</summary>

देहोऽपि दैववशगः खलु कर्म यावत्  
स्वारम्भकं प्रतिसमीक्षत एव सासुः।  
तं सप्रपञ्चमधिरूढसमाधियोगः  
स्वाप्नं पुनर्न भजते प्रतिबुद्धवस्तुः॥
</details>

<details><summary>अनुवाद (हिन्दी)</summary>

प्राण और इन्द्रियोंके साथ यह शरीर भी प्रारब्धके अधीन है। इसलिये अपने आरम्भक (बनानेवाले) कर्म जबतक हैं, तबतक उनकी प्रतीक्षा करता ही रहता है। परन्तु आत्मवस्तुका साक्षात्कार करनेवाला तथा समाधिपर्यन्त योगमें आरूढ़ पुरुष स्त्री, पुत्र, धन आदि प्रपंचके सहित उस शरीरको फिर कभी स्वीकार नहीं करता, अपना नहीं मानता, जैसे जगा हुआ पुरुष स्वप्नावस्थाके शरीर आदिको॥ ३७॥
</details>

<details><summary>श्रीसुदर्शनसूरिः</summary>

सकृत्समाधिलाभादेव मुक्त्यभावे हेतुमाह । देहोऽपीति । सासुः सप्राणः ज्ञानिनः इतरस्य च को भेद इत्यत्राह - तमिति । तं देहं स्वप्नं स्वप्नपदार्थवदनित्यं सप्रपञ्चम् इतरपदार्थजातैः सह समाधिकाले प्रतिबुद्धवस्तुः साक्षात्कृतात्मवस्तुः पुरुषो न पश्यतीति देहस्य कर्मानुवर्त्तित्वं सर्वसाधारणं समाधिकाले स्वरूपसाक्षात्कारस्तदितरादर्शनं च योगिन इतरेभ्यो वैषम्यमित्यर्थः ॥३७॥  
</details>

#### श्लोक-३८


<details open><summary>विश्वास-प्रस्तुतिः</summary>

मयैतदुक्तं वो विप्रा गुह्यं यत् सांख्ययोगयोः।  
जानीत माऽऽगतं यज्ञं युष्मद्धर्मविवक्षया॥
</details>

<details><summary>मूलम्</summary>

मयैतदुक्तं वो विप्रा गुह्यं यत् सांख्ययोगयोः।  
जानीत माऽऽगतं यज्ञं युष्मद्धर्मविवक्षया॥
</details>

<details><summary>अनुवाद (हिन्दी)</summary>

सनकादि ऋषियो! मैंने तुमसे जो कुछ कहा है, वह सांख्य और योग दोनोंका गोपनीय रहस्य है। मैं स्वयं भगवान् हूँ, तुमलोगोंको तत्त्वज्ञानका उपदेश करनेके लिये ही यहाँ आया हूँ, ऐसा समझो॥ ३८॥
</details>

<details><summary>श्रीसुदर्शनसूरिः</summary>

यज्ञं यज्ञशरीरकम् ॥३८॥ 
</details>

#### श्लोक-३९


<details open><summary>विश्वास-प्रस्तुतिः</summary>

अहं योगस्य सांख्यस्य सत्यस्यर्तस्य तेजसः।  
परायणं द्विजश्रेष्ठाः श्रियः कीर्तेर्दमस्य च॥
</details>

<details><summary>मूलम्</summary>

अहं योगस्य सांख्यस्य सत्यस्यर्तस्य तेजसः।  
परायणं द्विजश्रेष्ठाः श्रियः कीर्तेर्दमस्य च॥
</details>

<details><summary>अनुवाद (हिन्दी)</summary>

विप्रवरो! मैं योग, सांख्य, सत्य, ऋत (मधुरभाषण), तेज, श्री, कीर्ति और दम (इन्द्रियनिग्रह)—इन सबका परम गति—परम अधिष्ठान हूँ॥ ३९॥
</details>

<details><summary>श्रीसुदर्शनसूरिः</summary>

मोक्षोपयिकानां ज्ञानविशेषाणां धर्मविशेषाणामात्मगुणानां च प्रवर्त्तकोऽहमित्याह । अहं योगस्येति ॥३९॥ 
</details>

#### श्लोक-४०


<details open><summary>विश्वास-प्रस्तुतिः</summary>

मां भजन्ति गुणाः सर्वे निर्गुणं निरपेक्षकम्।  
सुहृदं प्रियमात्मानं साम्यासङ्गादयोऽगुणाः॥
</details>

<details><summary>मूलम्</summary>

मां भजन्ति गुणाः सर्वे निर्गुणं निरपेक्षकम्।  
सुहृदं प्रियमात्मानं साम्यासङ्गादयोऽगुणाः॥
</details>

<details><summary>अनुवाद (हिन्दी)</summary>

मैं समस्त गुणोंसे रहित हूँ और किसीकी अपेक्षा नहीं रखता। फिर भी साम्य, असंगता आदि सभी गुण मेरा ही सेवन करते हैं, मुझमें ही प्रतिष्ठित हैं; क्योंकि मैं सबका हितैषी, सुहृद् , प्रियतम और आत्मा हूँ। सच पूछो तो उन्हें गुण कहना भी ठीक नहीं है; क्योंकि वे सत्त्वादि गुणोंके परिणाम नहीं हैं और नित्य हैं॥ ४०॥
</details>

<details><summary>श्रीसुदर्शनसूरिः</summary>

गुणाः कल्याणगुणा निर्गुणं हेयगुणरहितं के पुनस्ते कल्याणगुणगणा इत्यत आह । साम्येति । हितैषीत्यादौ सर्वेषु समस्तत्साम्यम् असङ्गः स्वगतचिकीर्षितप्रतिघातरहितः ॥ ४०-४२ ॥ 

इति श्रीमद्भागवतव्याख्याने एकादशस्कन्धीये श्रीसुदर्शनसूरिकृतशुकपक्षीये त्रयोदशोऽध्यायः ॥ १३ ॥
</details>

#### श्लोक-४१


<details open><summary>विश्वास-प्रस्तुतिः</summary>

इति मे छिन्नसन्देहा मुनयः सनकादयः।  
सभाजयित्वा परया भक्त्यागृणत संस्तवैः॥
</details>

<details><summary>मूलम्</summary>

इति मे छिन्नसन्देहा मुनयः सनकादयः।  
सभाजयित्वा परया भक्त्यागृणत संस्तवैः॥
</details>

<details><summary>अनुवाद (हिन्दी)</summary>

प्रिय उद्धव! इस प्रकार मैंने सनकादि मुनियोंके संशय मिटा दिये। उन्होंने परम भक्तिसे मेरी पूजा की और स्तुतियोंद्वारा मेरी महिमाका गान किया॥ ४१॥
</details>

#### श्लोक-४२


<details open><summary>विश्वास-प्रस्तुतिः</summary>

तैरहं पूजितः सम्यक् संस्तुतः परमर्षिभिः।  
प्रत्येयाय स्वकं धाम पश्यतः परमेष्ठिनः॥
</details>

<details><summary>मूलम्</summary>

तैरहं पूजितः सम्यक् संस्तुतः परमर्षिभिः।  
प्रत्येयाय स्वकं धाम पश्यतः परमेष्ठिनः॥
</details>

<details><summary>अनुवाद (हिन्दी)</summary>

जब उन परमर्षियोंने भली-भाँति मेरी पूजा और स्तुति कर ली, तब मैं ब्रह्माजीके सामने ही अदृश्य होकर अपने धाममें लौट आया॥ ४२॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायामेकादशस्कन्धे त्रयोदशोऽध्यायः॥ १३॥
</details>
