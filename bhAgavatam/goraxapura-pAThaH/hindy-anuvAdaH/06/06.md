+++
title = "०६"

+++
[षष्ठोऽध्यायः]



<details><summary>भागसूचना</summary>

दक्षप्रजापतिकी साठ कन्याओंके वंशका विवरण
</details>

#### श्लोक-१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

ततः प्राचेतसोऽसिक्‍न्‍यामनुनीतः स्वयम्भुवा।  
षष्टिं सञ्जनयामास दुहितॄः पितृवत्सलाः॥
</details>

<details><summary>मूलम्</summary>

ततः प्राचेतसोऽसिक्‍न्‍यामनुनीतः स्वयम्भुवा।  
षष्टिं सञ्जनयामास दुहितॄः पितृवत्सलाः॥ १ ॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! तदनन्तर ब्रह्माजीके बहुत अनुनय-विनय करनेपर दक्षप्रजापतिने अपनी पत्नी असिक्नीके गर्भसे साठ कन्याएँ उत्पन्न कीं। वे सभी अपने पिता दक्षसे बहुत प्रेम करती थीं॥ १॥
</details>

<details><summary>वीरराघवः</summary>

नारदात्पुत्रनाशमाशङ्कमानो दक्षः पुत्रोत्पादनयत्नाद्विरम्य तूष्णीमवस्थितो ब्रह्मणा परिसान्त्वितस्ततो दुहितृरजनयदित्याह मुनिः । तत इति । प्राचेतसो दक्षः स्वयम्भुवानुनीतः अनुसान्त्वितोऽसिक्नयां भार्यायां दुहितृः पितृवत्सलाः षष्टिसङ्ख्याकाः सञ्जनयामास ॥ १ ॥
</details>

#### श्लोक-२


<details open><summary>विश्वास-प्रस्तुतिः</summary>

दश धर्माय कायेन्दोर्द्विषट् त्रिणव दत्तवान्।  
भूताङ्गिरः कृशाश्वेभ्यो द्वे द्वे तार्क्ष्याय चापराः॥
</details>

<details><summary>मूलम्</summary>

दश धर्माय [^m1]कायेन्दोर्द्विषट् त्रिणव दत्तवान्।  
भूताङ्गिरः कृशाश्वेभ्यो द्वे द्वे तार्क्ष्याय चापराः॥ २ ॥

[^m1]: प्रा. पा. - वक्ष्यपाय द्वि ।

</details>

<details><summary>अनुवाद (हिन्दी)</summary>

दक्षप्रजापतिने उनमेंसे दस कन्याएँ धर्मको, तेरह कश्यपको, सत्ताईस चन्द्रमाको, दो भूतको, दो अंगिराको, दो कृशाश्वको और शेष चार तार्क्ष्यनामधारी कश्यपको ही ब्याह दीं॥ २॥
</details>

<details><summary>वीरराघवः</summary>

तासां मध्ये दश कन्यकाः भानुलम्बाद्याख्या धर्मायादात् काय कश्यपाय द्विषडेकां च त्रयोदशेत्यर्थः । अदितिदितिदनुकाष्ठारिष्ठासुरसेलामुनिक्रोधवशाताम्रासुरभीसरमातिरम्या इति वक्ष्यमाणाख्या अदात् । इन्दवे सोमाय त्रिणवं त्रयाणां नवानां समाहारस्त्रिणवं सप्तविंशतिसङ्ख्याकाः कृत्तिकारोहिण्याद्याख्या नक्षत्ररूपा अदात् । भूतो रुद्रः भूताङ्गिरः कृशाश्वेभ्यः त्रिभ्यः द्वे द्वे कन्ये अदात्तत्र रुद्रस्य सरूपा अन्या च प्रसिद्धेति भार्ये अङ्गिरसस्तु स्वधा सती चेति द्वे कृशाश्वस्य त्वर्चिर्भीषणा चेति द्वे इति विवेकः । अपरावशिष्टाश्चतस्त्रो दुहितृः तार्क्ष्याय तार्क्ष्यो नाम कश्चिद्देवः तस्मै अदादित्यर्थः ॥ २ ॥
</details>

#### श्लोक-३


<details open><summary>विश्वास-प्रस्तुतिः</summary>

नामधेयान्यमूषां त्वं सापत्यानां च मे शृणु।  
यासां प्रसूतिप्रसवैर्लोका आपूरितास्त्रयः॥
</details>

<details><summary>मूलम्</summary>

नामधेयान्यमूषां त्वं सापत्यानां च मे शृणु।  
यासां प्रसूतिप्र[^m2]सवैर्लोका आपूरितास्त्रयः॥ ३ ॥

[^m2]: प्रा. पा. – प्रभवै ।

</details>

<details><summary>अनुवाद (हिन्दी)</summary>

परीक्षित्! तुम इन दक्षकन्याओं और इनकी सन्तानोंके नाम मुझसे सुनो। इन्हींकी वंशपरम्परा तीनों लोकोंमें फैली हुई है॥ ३॥
</details>

<details><summary>वीरराघवः</summary>

अमीषां दक्षस्य दुहितृृणां सापत्यानां पुत्रपौत्रादिसहितानां नामधेयानि मे मत्तः शृणु ताः विशिनष्टि । यासां दक्षकन्यानां प्रसूतिप्रसवैः पुत्रपौत्रादिभिः त्रयो लोका आपूरिताः ॥ ३ ॥
</details>

#### श्लोक-४


<details open><summary>विश्वास-प्रस्तुतिः</summary>

भानुर्लम्बा ककुब्जामिर्विश्वा साध्या मरुत्वती।  
वसुर्मुहूर्ता सङ्कल्पा धर्मपत्न्यः सुतान् शृणु॥
</details>

<details><summary>मूलम्</summary>

भानुर्लम्बा ककुब्जाभिर्विश्वा साध्या मरुत्वती।  
वसुर्मुहूर्ता सङ्कल्पा धर्मपत्न्यः सुताञ् शृणु॥ ४ ॥
</details>

<details><summary>अनुवाद (हिन्दी)</summary>

धर्मकी दस पत्नियाँ थीं—भानु, लम्बा, ककुभ्, जामि, विश्वा, साध्या, मरुत्वती, वसु, मुहूर्ता और संकल्पा। इनके पुत्रोंके नाम सुनो॥ ४॥
</details>

<details><summary>वीरराघवः</summary>

तावद्धर्मस्य दश भार्या निर्दिशति । भानुरिति । भान्वादयः सङ्कल्पान्ताः दश धर्मस्य भार्याः तासां सुतान् क्रमेण शृण्वित्यर्थः ॥ ४ ॥
</details>

#### श्लोक-५


<details open><summary>विश्वास-प्रस्तुतिः</summary>

भानोस्तु देवऋषभ इन्द्रसेनस्ततो नृप।  
विद्योत आसील्लम्बायास्ततश्च स्तनयित्नवः॥
</details>

<details><summary>मूलम्</summary>

भानोस्तु [^m3]देवऋषभ इन्द्रसेनस्ततो नृप।  
विद्योत आसील्लम्बायास्ततश्च स्तनयित्नवः॥ ५ ॥

[^m3]: प्रा. पा. - वेद ।

</details>

<details><summary>अनुवाद (हिन्दी)</summary>

राजन्! भानुका पुत्र देवऋषभ और उसका इन्द्रसेन था। लम्बाका पुत्र हुआ विद्योत और उसके मेघगण॥ ५॥
</details>

<details><summary>वीरराघवः</summary>

तत्रैकैकस्याः सन्तानं क्रमेणाह । भानोस्त्विति । भानोर्धर्मभार्यायां देवः ऋषभ इति द्वौ पुत्रौ तत ऋषभादिन्द्रसेनः हे नृप ! लम्बायां विद्योतः पुत्र आसीत्ततो विद्योतात्स्तनयित्नवः विद्युत्स्तनयित्नुशब्दौ तदभिमानिदेवतापरौ ॥ ५ ॥
</details>

#### श्लोक-६


<details open><summary>विश्वास-प्रस्तुतिः</summary>

ककुभः सङ्कटस्तस्य कीकटस्तनयो यतः।  
भुवो दुर्गाणि जामेयः स्वर्गो नन्दिस्ततोऽभवत्॥
</details>

<details><summary>मूलम्</summary>

[^m4]ककुभः सङ्कटस्तस्य कीकटस्तनयो यतः।  
भुवो दुर्गाणि जामेयः स्वर्गो नन्दिस्ततोऽभवत्॥ ६ ॥

[^m4]: प्रा. पा. - ककुदः ।

</details>

<details><summary>अनुवाद (हिन्दी)</summary>

ककुभ‍्का पुत्र हुआ संकट, उसका कीकट और कीकटके पुत्र हुए पृथ्वीके सम्पूर्ण दुर्गों (किलों)-के अभिमानी देवता। जामिके पुत्रका नाम था स्वर्ग और उसका पुत्र हुआ नन्दी॥ ६॥
</details>

<details><summary>वीरराघवः</summary>

ककुभः भार्यायाः कीकटस्तनयः यतः कीकटात्सङ्कटः तनयोऽभवदित्यन्वयः । जामेयाः जाम्याः पुत्राः भूमेर्दुर्गाणि दुर्गाभिमानिनो देवाः ततः जामेयेभ्यः स्वर्गो नन्दिश्चाभवत् ॥ ६ ॥
</details>

#### श्लोक-७


<details open><summary>विश्वास-प्रस्तुतिः</summary>

विश्वेदेवास्तु विश्वाया अप्रजांस्तान् प्रचक्षते।  
साध्योगणस्तु साध्याया अर्थसिद्धिस्तु तत्सुतः॥
</details>

<details><summary>मूलम्</summary>

विश्वेदेवास्तु विश्वाया अप्रजांस्तान् प्रचक्षते।  
साध्योगणस्तु साध्याया[^m5] अर्थसिद्धिस्तु तत्सुतः॥ ७ ॥

[^m5]: प्रा. पा. - यामर्थ ।

</details>

<details><summary>अनुवाद (हिन्दी)</summary>

विश्वाके विश्वेदेव हुए। उनके कोई सन्तान न हुई। साध्यासे साध्यगण हुए और उनका पुत्र हुआ अर्थसिद्धि॥ ७॥
</details>

<details><summary>वीरराघवः</summary>

विश्वायां धर्मस्य भार्यायां विश्वेदेवाख्याः पुत्रा बभूवुः । तान् विश्वेदेवानप्रजानपुत्रान् प्रचक्षते कथयन्ति । साध्यायां साध्यगणाः बभूवुः तत्सुतः साध्यगणासुतस्त्वर्थसिद्धोऽभूत् ॥ ७ ॥
</details>

#### श्लोक-८


<details open><summary>विश्वास-प्रस्तुतिः</summary>

मरुत्वांश्च जयन्तश्च मरुत्वत्यां बभूवतुः।  
जयन्तो वासुदेवांश उपेन्द्र इति यं विदुः॥
</details>

<details><summary>मूलम्</summary>

मरुत्वांश्च[^m6] जयन्तश्च मरुत्वत्यां बभूवतुः।  
जयन्तो वासुदेवांश उपेन्द्र इति यं विदुः॥ ८ ॥

[^m6]: प्रा. पा. - त्वांस्तु ।

</details>

<details><summary>अनुवाद (हिन्दी)</summary>

मरुत्वतीके दो पुत्र हुए—मरुत्वान् और जयन्त। जयन्त भगवान् वासुदेवके अंश हैं, जिन्हें लोग उपेन्द्र भी कहते हैं॥ ८॥
</details>

<details><summary>वीरराघवः</summary>

मरुत्वत्यां तु मरुत्वान् जयन्तश्चेति द्वौ पुत्रौ बभूवतुः । तत्र जयन्तो वासुदेवस्य भगवतोऽशभूतः यं जयन्तमुपेन्द्र इति विदुः वसोर्वंशस्य भूयस्त्वादन्ते निर्देशः ॥ ८ ॥
</details>

#### श्लोक-९


<details open><summary>विश्वास-प्रस्तुतिः</summary>

मौहूर्तिका देवगणा मुहूर्तायाश्च जज्ञिरे।  
ये वै फलं प्रयच्छन्ति भूतानां स्वस्वकालजम्॥
</details>

<details><summary>मूलम्</summary>

मौहूर्तिका देवगणा मुहूर्तायाश्च जज्ञिरे।  
ये वै फलं प्रयच्छन्ति भूतानां स्वस्वकालजम्॥ ९ ॥
</details>

<details><summary>अनुवाद (हिन्दी)</summary>

मुहूर्तासे मूहूर्तके अभिमानी देवता उत्पन्न हुए। ये अपने-अपने मूहूर्तमें जीवोंको उनके कर्मानुसार फल देते हैं॥ ९॥
</details>

<details><summary>वीरराघवः</summary>

मुहूर्त्तायां भार्यायां मौहूर्त्तिका मुहूर्त्ताभिमानिनो देवगणा उद्बभूवुः । तान् विशिनष्टि । ये वै मौहूर्त्तिकाः स्वस्वमुहूर्त्तकालजं सुखदुःखादिरूपं फलं भूतानां देहिनां प्रयच्छन्त्यर्पयन्ति ॥ ९ ॥
</details>

#### श्लोक-१०


<details open><summary>विश्वास-प्रस्तुतिः</summary>

सङ्कल्पायाश्च सङ्कल्पः कामः सङ्कल्पजः स्मृतः।  
वसवोऽष्टौ वसोः पुत्रास्तेषां नामानि मे शृणु॥
</details>

<details><summary>मूलम्</summary>

सङ्कल्पायाश्च सङ्कल्पः कामः सङ्कल्पजः [^m7]स्मृतः।  
वसवोऽष्टौ वसोः पुत्रास्तेषां नामानि मे शृणु॥ १० ॥

[^m7]: प्रा. पा. - सुतः ।

</details>

<details><summary>अनुवाद (हिन्दी)</summary>

संकल्पाका पुत्र हुआ संकल्प और उसका काम। वसुके पुत्र आठों वसु हुए। उनके नाम मुझसे सुनो॥ १०॥
</details>

<details><summary>वीरराघवः</summary>

सङ्कल्पायाः सङ्कल्पस्तनयोऽभूत् । कामस्तु सङ्कल्पाज्जात इति स्मृतिः । वसोः पुत्रास्त्वष्टौ वसवः । तेषां नामानि मे मत्तः शृणु ॥ १० ॥
</details>

#### श्लोक-११


<details open><summary>विश्वास-प्रस्तुतिः</summary>

द्रोणः प्राणो ध्रुवोऽर्कोऽग्निर्दोषो वसुर्विभावसुः।  
द्रोणस्याभिमतेः पत्न्या हर्षशोकभयादयः॥
</details>

<details><summary>मूलम्</summary>

द्रोणः प्राणो ध्रुवोऽर्कोऽग्निर्दोषो वसुर्विभावसुः।  
[^m8]द्रोणस्याभिमतेः पत्न्या हर्षशोकभयादयः॥ ११ ॥

[^m8]: प्रा. पा. - मताः ।

</details>

<details><summary>अनुवाद (हिन्दी)</summary>

द्रोण, प्राण, ध्रुव, अर्क, अग्नि, दोष, वसु और विभावसु। द्रोणकी पत्नीका नाम है अभिमति। उससे हर्ष, शोक, भय आदिके अभिमानी देवता उत्पन्न हुए॥ ११॥
</details>

<details><summary>वीरराघवः</summary>

द्रोणादयो विभावस्वन्ता अष्टौ वसवः । तत्र द्रोणादीनां सन्तानमाह क्रमेण । द्रोणस्येति । द्रोणस्याभिमतिः पत्नी तस्या हर्षादयस्तनया बभूवुः ॥ ११ ॥
</details>

#### श्लोक-१२


<details open><summary>विश्वास-प्रस्तुतिः</summary>

प्राणस्योर्जस्वती भार्या सह आयुः पुरोजवः।  
ध्रुवस्य भार्या धरणिरसूत विविधाः पुरः॥
</details>

<details><summary>मूलम्</summary>

प्राणस्योर्जस्वती भार्या सह आयुः पुरोजवः।  
ध्रुवस्य भार्या धरणिरसूत विविधाः पुरः॥ १२ ॥
</details>

<details><summary>अनुवाद (हिन्दी)</summary>

प्राणकी पत्नी ऊर्जस्वतीके गर्भसे सह, आयु और पुरोजव नामके तीन पुत्र हुए। ध्रुवकी पत्नी धरणीने अनेक नगरोंके अभिमानी देवता उत्पन्न किये॥ १२॥
</details>

<details><summary>वीरराघवः</summary>

प्राणस्य तु ऊर्जस्वती भार्या तस्याः पुत्रा आयुः सहपुरोजवाः ध्रुवस्य धरणिर्भार्या सा च विविधाः पुरः पुराणि पुराभिमानिनो देवानसूत ॥ १२ ॥
</details>

#### श्लोक-१३


<details open><summary>विश्वास-प्रस्तुतिः</summary>

अर्कस्य वासना भार्या पुत्रास्तर्षादयः स्मृताः।  
अग्नेर्भार्या वसोर्धारा पुत्रा द्रविणकादयः॥
</details>

<details><summary>मूलम्</summary>

अर्कस्य वासना भार्या पुत्रास्तर्षादयः स्मृताः।  
अग्नेर्भार्या वसोर्धारा पुत्रा द्रविणकादयः॥ १३ ॥
</details>

<details><summary>अनुवाद (हिन्दी)</summary>

अर्ककी पत्नी वासनाके गर्भसे तर्ष (तृष्णा) आदि पुत्र हुए। अग्नि नामक वसुकी पत्नी धाराके गर्भसे द्रविणक आदि बहुत-से पुत्र उत्पन्न हुए॥ १३॥
</details>

<details><summary>वीरराघवः</summary>

अर्कस्य तु भार्या वासना तस्यास्तर्षादयः पुत्राः । अग्नेस्तु भार्या वसोर्धारा तस्यास्तनयावकाः ॥ १२ ॥
</details>

#### श्लोक-१४


<details open><summary>विश्वास-प्रस्तुतिः</summary>

स्कन्दश्च कृत्तिकापुत्रो ये विशाखादयस्ततः।  
दोषस्य शर्वरीपुत्रः शिशुमारो हरेः कला॥
</details>

<details><summary>मूलम्</summary>

स्कन्दश्च कृत्तिकापुत्रो ये विशाखादयस्ततः।  
दोषस्य शर्वरीपुत्रः शिशुमारो हरेः कला॥ १४ ॥
</details>

<details><summary>अनुवाद (हिन्दी)</summary>

कृत्तिकापुत्र स्कन्द भी अग्निसे ही उत्पन्न हुए। उनसे विशाख आदिका जन्म हुआ। दोषकी पत्नी शर्वरीके गर्भसे शिशुमारका जन्म हुआ। वह भगवान‍्का कलावतार है॥ १४॥
</details>

<details><summary>वीरराघवः</summary>

स्कन्दः कुमारस्त्वनैरेव कृत्तिकासु जातः षाण्मातुर इत्यग्निभूरिति च प्रसिद्धेः । ये विशाखादयस्ते ततः स्कन्दाज्जाताः दोषस्य तु भार्या शर्वरी तस्याः पुत्रः शिशुमारः । स च हरेः कलांशभूतः ॥ १४ ॥
</details>

#### श्लोक-१५


<details open><summary>विश्वास-प्रस्तुतिः</summary>

वसोराङ्गिरसी पुत्रो विश्वकर्मा कृतीपतिः।  
ततो मनुश्चाक्षुषोऽभूद् विश्वे साध्या मनोः सुताः॥
</details>

<details><summary>मूलम्</summary>

वसोराङ्गिरसीपुत्रो[^m9] विश्वकर्मा कृतीपतिः।  
ततो मनुश्चाक्षुषोऽभूद् विश्वे साध्या मनोः सुताः॥ १५ ॥

[^m9]: प्रा. पा. - रसः पु ।

</details>

<details><summary>अनुवाद (हिन्दी)</summary>

वसुकी पत्नी आङ्गिरसीसे शिल्पकलाके अधिपति विश्वकर्माजी हुए। विश्वकर्माके उनकी भार्या कृतीके गर्भसे चाक्षुष मनु हुए और उनके पुत्र विश्वेदेव एवं साध्यगण हुए॥ १५॥
</details>

<details><summary>वीरराघवः</summary>

वसोराङ्गिरसी भार्या तस्याः पुत्रो विश्वकर्मा स च कृतीपतिः शिल्पाचार्यः ततो विश्वकर्मणः चाक्षुषाख्यो मनुरभून्मनोश्चाक्षुषस्य विश्वे साध्याः सुता बभूवुः ॥ १५ ॥
</details>

#### श्लोक-१६


<details open><summary>विश्वास-प्रस्तुतिः</summary>

विभावसोरसूतोषा व्युष्टं रोचिषमातपम्।  
पञ्चयामोऽथ भूतानि येन जाग्रति कर्मसु॥
</details>

<details><summary>मूलम्</summary>

विभावसोरसूतोषा व्युष्टं रोचिषमातपम्।  
पञ्चयामोऽथ भूतानि येन जाग्रति कर्मसु॥ १६ ॥
</details>

<details><summary>अनुवाद (हिन्दी)</summary>

विभावसुकी पत्नी उषासे तीन पुत्र हुए—व्युष्ट, रोचिष् और आतप। उनमेंसे आतपके पंचयाम (दिवस) नामक पुत्र हुआ, उसीके कारण सब जीव अपने-अपने कार्योंमें लगे रहते हैं॥ १६॥
</details>

<details><summary>वीरराघवः</summary>

विभावसोर्भार्या उषा सा च व्युष्टं रोचिषं चातपं च पुत्रानसूत प्रसूतवती अथातपात्पञ्चयामः दिवसः । अत एव रात्रिस्त्रियामा प्रदोषप्रत्यूषयोः पूर्वोत्तरदिवसावयवत्वात्पञ्चयामशब्दः तदभिमानिदेवपरः । तं विशिनष्टि । येन पञ्चयामेन भूतानि प्राणिनः कर्मसु स्वस्वव्यापारेषु जाग्रति जागरूकाणि भवन्तीत्यर्थः ॥ १६ ॥
</details>

#### श्लोक-१७


<details open><summary>विश्वास-प्रस्तुतिः</summary>

सरूपासूत भूतस्य भार्या रुद्रांश्च कोटिशः।  
रैवतोऽजो भवो भीमो वाम उग्रो वृषाकपिः॥  
श्लोक-१८  
अजैकपादहिर्बुध्न्यो बहुरूपो महानिति।  
रुद्रस्य पार्षदाश्चान्ये घोरा भूतविनायकाः॥
</details>

<details><summary>मूलम्</summary>

[^m10]सरूपासूत भूतस्य भार्या रुद्रांश्च कोटिशः।  
रैवतोऽजो भवो भीमो वाम उग्रो वृषाकपिः॥ १७ ॥

[^m10]: प्रा. पा. - सुरूपा ।

</details>

<details><summary>अनुवाद (हिन्दी)</summary>

भूतकी पत्नी दक्षनन्दिनी सरूपाने कोटि-कोटि रुद्रगण उत्पन्न किये। इनमें रैवत, अज, भव, भीम, वाम, उग्र, वृषाकपि, अजैकपाद, अहिर्बुध्न्य, बहुरूप, और महान्—ये ग्यारह मुख्य हैं। भूतकी दूसरी पत्नी भूतासे भयंकर भूत और विनायकादिका जन्म हुआ। ये सब ग्यारहवें प्रधान रुद्र महान‍्के पार्षद हुए॥ १७-१८॥
</details>

#### श्लोक-१८  

<details><summary>मूलम्</summary>

अजैकपादहिर्बुध्न्यो बहुरूपो महानिति।  
रुद्रस्य पार्षदाश्चान्ये घोरा[^m11] भूतविनायकाः॥ १८ ॥

[^m11]: प्रा. पा. - राः प्रेतवि ।

</details>

<details><summary>वीरराघवः</summary>

एवं धर्मभार्याणां सन्तानमभिधायाथ कश्यपसोमयोः सन्तानं भूयस्त्वाद्वक्ष्यमाणो भूतस्य तावत्सन्तानमाह । सरूपेति चतुर्भिः । भूतस्य शम्भोर्भार्या सरूपा सा च रुद्रान् कोटिशः असूत प्रसूतवती । तत्र प्रधानानेकादश रुद्रान् गणनायकानाह । रैवत इति सार्द्धेन । यद्वा । रैवतादिरूपेणैकादशधा भिन्नस्य रुद्रस्य पारिषदा घोररूपा प्रेतादिरूपेणानेकविधा अन्येऽन्यस्यां भार्यायां च बभूवुरित्यन्वयः ॥ १७-१८ ॥
</details>

#### श्लोक-१९


<details open><summary>विश्वास-प्रस्तुतिः</summary>

प्रजापतेरङ्गिरसः स्वधा पत्नी पितॄनथ।  
अथर्वाङ्गिरसं वेदं पुत्रत्वे चाकरोत् सती॥
</details>

<details><summary>मूलम्</summary>

प्रजापतेरङ्गिरसः स्वधा पत्नी पितॄनथ।  
अथर्वाङ्गिरसं वेदं[^m12] पुत्रत्वे चाकरोत् सती॥ १९ ॥

[^m12]: प्रा. पा. - देवं ।

</details>

<details><summary>अनुवाद (हिन्दी)</summary>

अंगिरा प्रजापतिकी प्रथम पत्नी स्वधाने पितृगणको उत्पन्न किया और दूसरी पत्नी सतीने अथर्वांगिरस नामक वेदको ही पुत्ररूपमें स्वीकार कर लिया॥ १९॥
</details>

<details><summary>वीरराघवः</summary>

अथाङ्गिरसः सन्तानमाह । प्रजापतेरिति । अङ्गिरसः प्रजापतेः पत्नी स्वधा सती च । तत्र स्वधा पितॄन् सती त्वथर्वाङ्गिरसं नाम वेदं वेदाभिमानिनं पुरुषं पुत्रत्वेनाकरोत् ॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

कृशाश्वोऽर्चिषि भार्यायां धूम्रकेशमजीजनत्।  
धिषणायां वेदशिरो देवलं वयुनं मनुम्॥
</details>

<details><summary>मूलम्</summary>

कृशाश्वोऽर्चिषि भार्यायां धूम्रकेशमजीजनत्।  
[^m13]धिषणायां वेदशिरो देवलं वयुनं मनुम्॥ २० ॥

[^m13]: प्रा. पा. - धिषणा वेदशिरसं ।

</details>

<details><summary>अनुवाद (हिन्दी)</summary>

कृशाश्वकी पत्नी अर्चिसे धूम्रकेशका जन्म हुआ और धिषणासे चार पुत्र हुए—वेदशिरा, देवल, वयुन और मनु॥ २०॥
</details>

<details><summary>वीरराघवः</summary>

अथ कृशाश्वसन्तानमाह । कृशाश्वः अर्चिषि भार्यायां धूम्रकेशं पुत्रमजीजनत् । धिषणायां पत्न्यां तु वेदशिरसं देवलञ्च वयुनं मनुं चेति पुत्रानजीजनत् ॥ २० ॥
</details>

#### श्लोक-२१


<details open><summary>विश्वास-प्रस्तुतिः</summary>

तार्क्ष्यस्य विनता कद्रूः पतङ्गी यामिनीति च।  
पतङ्‍ग्यसूतपतगान् यामिनी शलभानथ॥
</details>

<details><summary>मूलम्</summary>

तार्क्ष्यस्य विनता कद्रूः पतङ्गी यामिनीति च।  
पतङ्‍ग्यसूत पतगान् यामिनी शलभानथ॥ २१ ॥
</details>

<details><summary>अनुवाद (हिन्दी)</summary>

तार्क्ष्यनामधारी कश्यपकी चार स्त्रियाँ थीं—विनता, कद‍‍्रू, पतंगी और यामिनी। पतंगीसे पक्षियोंका और यामिनीसे शलभों (पतिंगों)-का जन्म हुआ॥ २१॥
</details>

<details><summary>वीरराघवः</summary>

अथ तार्क्ष्यस्य सन्तानमाह । तार्क्ष्यस्य विनताद्याश्चतस्रो भार्याः । तत्र पतङ्गी पतगान् पक्षिणः असूत । यामिनी तु शलभानसूत ॥ २१ ॥
</details>

#### श्लोक-२२


<details open><summary>विश्वास-प्रस्तुतिः</summary>

सुपर्णासूत गरुडं साक्षाद् यज्ञेशवाहनम्।  
सूर्यसूतमनूरुं च कद्रूर्नागाननेकशः॥
</details>

<details><summary>मूलम्</summary>

सुपर्णासूत गरुडं साक्षाद् यज्ञेशवाहनम्।  
सूर्यसूतमनूरुं च कद्रूर्नागाननेकशः॥ २२ ॥
</details>

<details><summary>अनुवाद (हिन्दी)</summary>

विनताके पुत्र गरुड़ हुए , ये ही भगवान् विष्णुके वाहन हैं। विनताके ही दूसरे पुत्र अरुण हैं, जो भगवान् सूर्यके सारथि हैं। कद‍‍्रूसे अनेकों नाग उत्पन्न हुए॥ २२॥
</details>

<details><summary>वीरराघवः</summary>

सुपर्णेति । विनताया एव नामान्तरम् । सा तु साक्षाद्यज्ञेशस्य विष्णोर्वाहनभूतं गरुडं सूर्यस्य सूतमनूरुमरुणं चासूत कद्रूस्त्वनेकशो नागान् सर्पानसूत ॥ २२ ॥
</details>

#### श्लोक-२३


<details open><summary>विश्वास-प्रस्तुतिः</summary>

कृत्तिकादीनि नक्षत्राणीन्दोः पत्न्यस्तु भारत।  
दक्षशापात् सोऽनपत्यस्तासु यक्ष्मग्रहार्दितः॥
</details>

<details><summary>मूलम्</summary>

कृत्तिकादीनि नक्षत्राणीन्दोः पत्न्यस्तु भारत।  
दक्षशापात् सोऽनपत्यस्तासु यक्ष्मग्रहार्दितः॥ २३ ॥
</details>

<details><summary>अनुवाद (हिन्दी)</summary>

परीक्षित्! कृत्तिका आदि सत्ताईस नक्षत्राभिमानिनी देवियाँ चन्द्रमाकी पत्नियाँ हैं। रोहिणीसे विशेष प्रेम करनेके कारण चन्द्रमाको दक्षने शाप दे दिया, जिससे उन्हें क्षयरोग हो गया था। उन्हें कोई सन्तान नहीं हुई॥ २३॥
</details>

<details><summary>वीरराघवः</summary>

अथ सोमस्य पत्नीराह । इन्दोः सोमस्य पत्न्यस्तु कृत्तिकादीनि नक्षत्राणि सप्तविंशतिः हे भारत स च इन्दुः दक्षशापात् रोहिण्यामेव प्रेमातिशयेनान्यासूपेक्षारूपान्निमित्ताद्दक्षस्य शापाद्यक्ष्मग्रहेण राजयक्ष्मरोगेण पीडितः सन् तासु कृत्तिकादिष्वनपत्योऽऽभूत् ॥ २३ ॥
</details>

#### श्लोक-२४


<details open><summary>विश्वास-प्रस्तुतिः</summary>

पुनः प्रसाद्य तं सोमः कला लेभे क्षये दिताः।  
शृणु नामानि लोकानां मातॄणां शङ्कराणि च॥
</details>

<details><summary>मूलम्</summary>

पुनः प्रसाद्य तं सोमः कला लेभे क्षये दिताः।  
शृणु नामानि लोकानां मातॄणां शङ्कराणि च॥ २४ ॥
</details>

#### श्लोक-२५


<details open><summary>विश्वास-प्रस्तुतिः</summary>

अथ कश्यपपत्नीनां यत्प्रसूतमिदं जगत्।  
अदितिर्दितिर्दनुः काष्ठा अरिष्टा सुरसा इला॥
</details>

<details><summary>मूलम्</summary>

अथ कश्यपपत्नीनां यत्प्रसूतमिदं जगत्।  
अदितिर्दितिर्दनुः काष्ठा अरिष्टा सुरसा [^m14]इला॥ २५ ॥

[^m14]: प्रा. पा. - इरा ।

</details>

<details><summary>वीरराघवः</summary>

तं दक्षं पुनः प्रसाद्य प्रसन्नं कृत्वा केवलं कला एव लेभे न त्वपत्यानि । कथम्भूताः क्षये कृष्णपक्षे अर्दिताः । खण्डिताः क्षयैधिता इति पाठे क्षये सति पुनरेधिता वर्धिताः । अथ लोकमातॄणां कश्यपपत्नीनां लोकस्य शं सुखं कुर्वन्तीति तथा तानि नामानि शृणु लोकानां मातृत्वे हेतुः इदं जगद्यत्प्रसूतं याभिः कश्यपपत्नीभिः प्रसूतम् । ता निर्दिशति । अदितिरिति ॥ २४-२५ ॥
</details>

#### श्लोक-२६


<details open><summary>विश्वास-प्रस्तुतिः</summary>

मुनिः क्रोधवशा ताम्रा सुरभिः सरमा तिमिः।  
तिमेर्यादोगणा आसन् श्वापदाः सरमासुताः॥
</details>

<details><summary>मूलम्</summary>

मुनिः क्रोधवशा ताम्रा सुरभिः सरमा तिभिः।  
तिमेर्यादोगणा आसन् श्वापदाः सरमासुताः॥ २६ ॥
</details>

<details><summary>अनुवाद (हिन्दी)</summary>

उन्होंने दक्षको फिरसे प्रसन्न करके कृष्णपक्षकी क्षीण कलाओंके शुक्लपक्षमें पूर्ण होनेका वर तो प्राप्त कर लिया, (परन्तु नक्षत्राभिमानी देवियोंसे उन्हें कोई सन्तान न हुई) अब तुम कश्यपपत्नियोंके मंगलमय नाम सुनो। वे लोकमाताएँ हैं। उन्हींसे यह सारी सृष्टि उत्पन्न हुई है। उनके नाम हैं—अदिति, दिति, दनु, काष्ठा, अरिष्टा, सुरसा, इला, मुनि, क्रोधवशा, ताम्रा, सुरभि, सरमा और तिमि। इनमें तिमिके पुत्र हैं—जलचर जन्तु और सरमाके बाघ आदि हिंसक जीव॥ २४—२६॥
</details>

#### श्लोक-२७


<details open><summary>विश्वास-प्रस्तुतिः</summary>

सुरभेर्महिषागावो ये चान्ये द्विशफा नृप।  
ताम्रायाः श्येनगृध्राद्या मुनेरप्सरसां गणाः॥
</details>

<details><summary>मूलम्</summary>

सुरभेर्महिषा गावो ये चान्ये द्विशफा नृप।  
ताम्रायाः [^m15]श्येनगृध्राद्या मुनेरप्सरसां गणाः॥ २७ ॥

[^m15]: प्रा. पा. - गृधश्येनाद्याः ।

</details>

<details><summary>अनुवाद (हिन्दी)</summary>

सुरभिके पुत्र हैं—भैंस, गाय तथा दूसरे दो खुरवाले पशु। ताम्राकी सन्तान हैं—बाज, गीध आदि शिकारी पक्षी। मुनिसे अप्सराएँ उत्पन्न हुईं॥ २७॥
</details>

#### श्लोक-२८


<details open><summary>विश्वास-प्रस्तुतिः</summary>

दन्दशूकादयः सर्पा राजन् क्रोधवशात्मजाः।  
इलाया भूरुहाः सर्वे यातुधानाश्च सौरसाः॥
</details>

<details><summary>मूलम्</summary>

दन्दशूकादयः सर्पा राजन् क्रोधवशात्मजाः।  
इलाया[^m16] भूरुहाः सर्वे यातुधानाश्च सौरसाः॥ २८ ॥

[^m16]: प्रा. पा. - इराया ।

</details>

<details><summary>अनुवाद (हिन्दी)</summary>

क्रोधवशाके पुत्र हुए—साँप, बिच्छू आदि विषैले जन्तु। इलासे वृक्ष, लता आदि पृथ्वीमें उत्पन्न होनेवाली वनस्पतियाँ और सुरसासे यातुधान (राक्षस)॥ २८॥
</details>

#### श्लोक-२९


<details open><summary>विश्वास-प्रस्तुतिः</summary>

अरिष्टायाश्च गन्धर्वाः काष्ठाया द्विशफेतराः।  
सुता दनोरेकषष्टिस्तेषां प्राधानिकान् शृणु॥
</details>

<details><summary>मूलम्</summary>

अरिष्टायाश्च[^m17] गन्धर्वाः काष्ठाया द्विशफेतराः।  
सुता दनोरेकषष्टिस्तेषां प्राधानिकाञ्[^m18] शृणु॥ २९ ॥

[^m17]: प्रा. पा. - यास्तु ।

[^m18]: प्रा. पा. - प्राधानिकं शृ!

</details>

<details><summary>अनुवाद (हिन्दी)</summary>

अरिष्टासे गन्धर्व और काष्ठासे घोड़े आदि एक खुरवाले पशु उत्पन्न हुए। दनुके इकसठ पुत्र हुए। उनमें प्रधान-प्रधानके नाम सुनो॥ २९॥
</details>

<details><summary>वीरराघवः</summary>

अल्पत्वेन सुगमत्वाद्यथायथं व्युत्क्रमेण तासां वंशानाह । तिमेरिति । तिमेः कश्यपस्य भार्यायाः यादोगणाः आसन् । सरमायाः सुताः श्वापदाः श्वानः व्याघ्रमार्जारादयश्चासन् । सुरभेः पुत्रास्तु महिषा गावश्चान्ये द्विशफाश्चासन् । हे नृप ! ताम्रायाश्च पुत्राः श्येनाः गृध्राः आदिशब्देन श्येनादिसदृशा बलिनः पक्षिणो विवक्षिताः । मुनेः सुतास्त्वप्सरसां गणाः हे राजन् ! क्रोधवशाया आत्मजास्तु दन्दशूकाद्यः दंशनस्वभावादयः सर्पा आसन् । इलायास्तु सर्वे भूरुहाः आत्मजाः । सौरसाः सुरसायाः अपत्यानि सर्वे यातुधानाः । अरिष्टायास्त्वात्मजा गन्धर्वाः । काष्ठायास्तु द्विशफेतराः एकशफाः अश्वगर्दभाः बभूवुः । दनोः सुतास्त्वेकषष्टिस्तेषां मध्ये प्राधानिकानष्टादश पुत्रान् शृणु ॥ २६-२९ ॥
</details>

#### श्लोक-३०


<details open><summary>विश्वास-प्रस्तुतिः</summary>

द्विमूर्धा शम्बरोऽरिष्टो हयग्रीवो विभावसुः।  
अयोमुखः शङ्कुशिराः स्वर्भानुः कपिलोऽरुणः॥
</details>

<details><summary>मूलम्</summary>

द्विमूर्धा शम्बरोऽरिष्टो हयग्रीवो विभावसुः।  
अयोमुखः शङ्कुशिराः स्वर्भानुः कपिलोऽरुणः॥ ३० ॥
</details>

#### श्लोक-३१


<details open><summary>विश्वास-प्रस्तुतिः</summary>

पुलोमा वृषपर्वा च एकचक्रोऽनुतापनः।  
धूम्रकेशो विरूपाक्षो विप्रचित्तिश्च दुर्जयः॥
</details>

<details><summary>मूलम्</summary>

पुलोमा वृषपर्वा च एकचक्रोऽनुतापनः।  
धूम्रकेशो विरूपाक्षो विप्रचित्तिश्च[^m19] दुर्जयः॥ ३१ ॥

[^m19]: प्रा. पा. - चित्तिः सुदु ।

</details>

<details><summary>अनुवाद (हिन्दी)</summary>

द्विमूर्धा, शम्बर, अरिष्ट, हयग्रीव, विभावसु, अयोमुख, शंकुशिरा, स्वर्भानु, कपिल, अरुण, पुलोमा, वृषपर्वा, एकचक्र, अनुतापन, धूम्रकेश, विरूपाक्ष, विप्रचित्ति और दुर्जय॥ ३०-३१॥
</details>

<details><summary>वीरराघवः</summary>

द्विमूर्द्धा च शम्बरश्च अरिष्टश्च हयग्रीवश्च विभावसुश्च अयोमुखश्च शङ्कुशिराश्च स्वर्भानुश्च कपिलश्चारुणश्च पुलोमा च वृषपर्वा च एकचक्रश्च अनुतापनश्च धूम्रकेशश्च विरूपाक्षश्च विप्रचित्तिश्च दुर्जयश्चैतेऽष्टादश ॥ ३०-३१ ॥
</details>

#### श्लोक-३२


<details open><summary>विश्वास-प्रस्तुतिः</summary>

स्वर्भानोः सुप्रभां कन्यामुवाह नमुचिः किल।  
वृषपर्वणस्तु शर्मिष्ठां ययातिर्नाहुषो बली॥
</details>

<details><summary>मूलम्</summary>

स्वर्भानोः सुप्रभां कन्यामुवाह नमुचिः किल।  
वृषपर्वणस्तु शर्मिष्ठां ययातिर्नाहुषो बली॥ ३२ ॥
</details>

<details><summary>अनुवाद (हिन्दी)</summary>

स्वर्भानुकी कन्या सुप्रभासे नमुचिने और वृषपर्वाकी पुत्री शर्मिष्ठासे महाबली नहुषनन्दन ययातिने विवाह किया॥ ३२॥
</details>

<details><summary>वीरराघवः</summary>

एषां मध्ये स्वर्भानुः नमुचेः कन्यां दुहितरं सुप्रभामुवाह उपयेमे स्वर्भानुरत्रान्यो दनुजः न तु राहुः तस्योत्पत्तेर्वक्ष्यमाणत्वात् । वृषपर्वणस्तु कन्यां शर्मिष्ठां नाहुषो नहुषात्मजो बलवान् ययाती राजोवाह ॥ ३२ ॥
</details>

#### श्लोक-३३


<details open><summary>विश्वास-प्रस्तुतिः</summary>

वैश्वानरसुता याश्च चतस्रश्चारुदर्शनाः।  
उपदानवी हयशिरा पुलोमा कालका तथा॥
</details>

<details><summary>मूलम्</summary>

वैश्वानरसुता याश्च चतस्रश्चारुदर्शनाः।  
उपदानवी हयशिरा पुलोमा कालका तथा॥ ३३ ॥
</details>

<details><summary>अनुवाद (हिन्दी)</summary>

दनुके पुत्र वैश्वानरकी चार सुन्दरी कन्याएँ थीं। इनके नाम थे—उपदानवी, हयशिरा, पुलोमा और कालका॥ ३३॥
</details>

<details><summary>वीरराघवः</summary>

उपदानवीहयशिरापुलोमाकालिकाख्याः ॥ ३३ ॥
</details>

#### श्लोक-३४


<details open><summary>विश्वास-प्रस्तुतिः</summary>

उपदानवीं हिरण्याक्षः क्रतुर्हयशिरां नृप।  
पुलोमां कालकां च द्वे वैश्वानरसुते तु कः॥
</details>

<details><summary>मूलम्</summary>

उपदानवीं हिरण्याक्षः क्रतुर्हयशिरां नृप।  
पुलोमां कालकां च द्वे वैश्वानरसुते तु कः॥ ३४ ॥
</details>

#### श्लोक-३५


<details open><summary>विश्वास-प्रस्तुतिः</summary>

उपयेमेऽथ भगवान् कश्यपो ब्रह्मचोदितः।  
पौलोमाः कालकेयाश्च दानवा युद्धशालिनः॥
</details>

<details><summary>मूलम्</summary>

उपयेमे[^m20]ऽथ भगवान् कश्यपो ब्रह्मचोदितः।  
पौलोमाः कालकेयाश्च दानवा युद्धशालिनः॥ ३५ ॥

[^m20]: प्रा. पा. - उपयेमे स ।

</details>

#### श्लोक-३६


<details open><summary>विश्वास-प्रस्तुतिः</summary>

तयोः षष्टिसहस्राणि यज्ञघ्नांस्ते पितुः पिता।  
जघान स्वर्गतो राजन्नेक इन्द्रप्रियङ्करः॥
</details>

<details><summary>मूलम्</summary>

त[^m21]योः षष्टिसहस्राणि यज्ञघ्नांस्ते पितुः पिता।  
जघान स्वर्गतो राजन्नेक इन्द्रप्रियङ्करः॥ ३६ ॥

[^m21]: प्रा. पा. - सर्वे ।

</details>

<details><summary>अनुवाद (हिन्दी)</summary>

इनमेंसे उपदानवीके साथ हिरण्याक्षका और हयशिराके साथ क्रतुका विवाह हुआ। ब्रह्माजीकी आज्ञासे प्रजापति भगवान् कश्यपने ही वैश्वानरकी शेष दो पुत्रियों—पुलोमा और कालकाके साथ विवाह किया। उनसे पौलोम और कालकेय नामके साठ हजार रणवीर दानव हुए। इन्हींका दूसरा नाम निवातकवच था। ये यज्ञकर्ममें विघ्न डालते थे, इसलिये परीक्षित्! तुम्हारे दादा अर्जुनने अकेले ही उन्हें इन्द्रको प्रसन्न करनेके लिये मार डाला। यह उन दिनोंकी बात है, जब अर्जुन स्वर्गमें गये हुए थे॥ ३४—३६॥
</details>

<details><summary>वीरराघवः</summary>

तासां मध्ये उपदानवीं हिरण्याक्ष उदवहत् हयशिरां तु क्रतुः प्रजापतिः द्वे वैश्वानरस्य सुते पुलोमाकालकाख्ये तु कः कश्यपः उपयेमे दानवीपरिणयने हेतुः । ब्रह्मणा चोदित इति । तयोः पुलोमाकालकयोः षष्टिसहस्राणि पौलोमास्तेषामेव निवातकवचा इति नामान्तरम् । तथा कालकेयाश्च युद्धशालिनो दानवा जाताः तांश्च दानवान् यज्ञघ्नान् ते तव पितुः पितार्जुनः कदाचिदेकः स्वर्लोकः गतः इन्द्रस्य प्रियङ्करो भूत्वा जघान हतवान् ॥ ३४-३६ ॥
</details>

#### श्लोक-३७


<details open><summary>विश्वास-प्रस्तुतिः</summary>

विप्रचित्तिः सिंहिकायां शतं चैकमजीजनत्।  
राहुज्येष्ठं केतुशतं ग्रहत्वं य उपागतः॥
</details>

<details><summary>मूलम्</summary>

विप्रचित्तिः सिंहिकायां श[^m22]तं चैकमजीजनत्।  
राहुज्येष्ठं केतुशतं ग्रहत्वं य उपागतः॥ ३७ ॥

[^m22]: प्रा. पा. - शतमे कम ।

</details>

<details><summary>अनुवाद (हिन्दी)</summary>

विप्रचित्तिकी पत्नी सिंहिकाके गर्भसे एक सौ एक पुत्र उत्पन्न हुए। उनमें सबसे बड़ा था राहु, जिसकी गणना ग्रहोंमें हो गयी। शेष सौ पुत्रोंका नाम केतु था॥ ३७॥
</details>

<details><summary>वीरराघवः</summary>

विप्रचित्तिः सिंहिकायां भार्यायां शतं चैकमेकशतं दानवानजीजनत् तत्रैकशतमध्ये राहुर्ज्येष्ठः इतरे शतं तु केतवः राहुज्येष्ठमिति पाठे राहुर्ज्येष्ठो यस्य तत्केतुशतमित्यर्थः । कोऽसौ राहुर्यं ज्येष्ठमजीजनत् तत्राह । यो ग्रहत्वमुपागतः प्राप्तः स्वयं दानवाधमोऽपि भगवदनुग्रहवशात् ग्रहत्वमुपागत इत्युक्तं पञ्चमे ॥ ३७ ॥
</details>

#### श्लोक-३८


<details open><summary>विश्वास-प्रस्तुतिः</summary>

अथातः श्रूयतां वंशो योऽदितेरनुपूर्वशः।  
यत्र नारायणो देवः स्वांशेनावतरद् विभुः॥
</details>

<details><summary>मूलम्</summary>

अथातः श्रूयतां वंशो योऽदितेरनुपूर्वशः।  
यत्र नारायणो देवः स्वांशेनावतरद् विभुः॥ ३८ ॥
</details>

<details><summary>अनुवाद (हिन्दी)</summary>

परीक्षित्! अब क्रमशः अदितिकी वंशपरम्परा सुनो। इस वंशमें सर्वव्यापक देवाधिदेव नारायणने अपने अंशसे वामनरूपमें अवतार लिया था॥ ३८॥
</details>

<details><summary>वीरराघवः</summary>

अथ तिम्यादीनां वंशश्रवणानन्तरमतस्तासां वंशस्य श्रुतत्वाददितेर्वंशः श्रूयताम् । मया कथ्यमान इति शेषः । दितेर्वंशस्त्वष्टादशाध्याये वक्ष्यते । अदितेर्वंशं विशिनष्टि । यत्र वंशे विभुर्नारायणो देवः स्वांशेनावतरत् ॥ ३८ ॥
</details>

#### श्लोक-३९


<details open><summary>विश्वास-प्रस्तुतिः</summary>

विवस्वानर्यमा पूषा त्वष्टाथ सविता भगः।  
धाता विधाता वरुणो मित्रः शक्र उरुक्रमः॥
</details>

<details><summary>मूलम्</summary>

विवस्वानर्यमा पूषा त्वष्टाथ सविता भगः।  
धाता विधाता वरुणो मित्रः शक्र उरुक्रमः॥ ३९ ॥
</details>

<details><summary>अनुवाद (हिन्दी)</summary>

अदितिके पुत्र थे—विवस्वान्, अर्यमा, पूषा, त्वष्टा, सविता, भग, धाता, विधाता, वरुण, मित्र, इन्द्र और त्रिविक्रम (वामन)। यही बारह आदित्य कहलाये॥ ३९॥
</details>

<details><summary>वीरराघवः</summary>

विवस्वदादयः पुत्रास्तत्रोरुक्रमो भगवान् साक्षादवतीर्णः ॥ ३९ ॥
</details>

#### श्लोक-४०


<details open><summary>विश्वास-प्रस्तुतिः</summary>

विवस्वतः श्राद्धदेवं संज्ञासूयत वै मनुम्।  
मिथुनं च महाभागा यमं देवं यमीं तथा।  
सैव भूत्वाथ वडवा नासत्यौ सुषुवे भुवि॥
</details>

<details><summary>मूलम्</summary>

विवस्वतः श्राद्धदेवं संज्ञासूयत वै मनुम्।  
मिथुनं च महाभागा यमं देवं यमीं तथा।  
सैव भूत्वाथ वडवा नासत्यौ सुषुवे भु[^m23]वि॥ ४० ॥

[^m23]: प्रा. पा. - शुचिः ।

</details>

<details><summary>अनुवाद (हिन्दी)</summary>

विवस्वान‍्की पत्नी महाभाग्यवती संज्ञाके गर्भसे श्राद्धदेव (वैवस्वत)मनु एवं यम-यमीका जोड़ा पैदा हुआ! संज्ञाने ही घोड़ीका रूप धारण करके भगवान् सूर्यके द्वारा भूलोकमें दोनों अश्विनीकुमारोंको जन्म दिया॥ ४०॥
</details>

<details><summary>वीरराघवः</summary>

तत्र विवस्वतः भार्या संज्ञाख्या श्राद्धदेवं यमं यमीं चेति मिथुनं च यमयमीरूपं च मिथुनमसूयत असूत । हे महाभाग ! सैव संज्ञेव बडवा भूत्वा भुवि वर्तमाना नासत्यावश्विनौ सुषुवे ॥ ४० ॥
</details>

#### श्लोक-४१


<details open><summary>विश्वास-प्रस्तुतिः</summary>

छाया शनैश्चरं लेभे सावर्णिं च मनुं ततः।  
कन्यां च तपतीं या वै वव्रे संवरणं पतिम्॥
</details>

<details><summary>मूलम्</summary>

छाया शनैश्चरं लेभे सावर्णिं च मनुं ततः।  
कन्यां च तपतीं या वै वव्रे संवरणं पतिम्॥ ४१ ॥
</details>

<details><summary>अनुवाद (हिन्दी)</summary>

विवस्वान‍्की दूसरी पत्नी थी छाया। उसके शनैश्चर और सावर्णि मनु नामके दो पुत्र तथा तपती नामकी एक कन्या उत्पन्न हुई। तपतीने संवरणको पतिरूपमें वरण किया॥ ४१॥
</details>

<details><summary>वीरराघवः</summary>

तथा छाया भूत्वा शनैश्चरं सावर्ण्याख्यं मनुश्रेष्ठं च लेभे सुषुवे । तथा तपतीं तपत्याख्यां च लेभे । या कन्या संवरणं पतिं वव्रे ॥ ४१ ॥
</details>

#### श्लोक-४२


<details open><summary>विश्वास-प्रस्तुतिः</summary>

अर्यम्णो मातृका पत्नी तयोश्चर्षणयः सुताः।  
यत्र वै मानुषी जातिर्ब्रह्मणा चोपकल्पिता॥
</details>

<details><summary>मूलम्</summary>

अर्यम्णो मातृका पत्नी तयोश्चर्षणयः सुताः।  
यत्र वै मानुषी जातिर्ब्रह्मणा [^m24]चोपकल्पिता॥ ४२ ॥

[^m24]: प्रा. पा. - सुसमाहिता ।

</details>

<details><summary>अनुवाद (हिन्दी)</summary>

अर्यमाकी पत्नी मातृका थी। उसके गर्भसे चर्षणी नामक पुत्र हुए। वे कर्तव्य-अकर्तव्यके ज्ञानसे युक्त थे। इसलिये ब्रह्माजीने उन्हींके आधारपर मनुष्यजातिकी (ब्राह्मणादि वर्णोंकी) कल्पना की॥ ४२॥
</details>

<details><summary>वीरराघवः</summary>

अथार्यम्णो वंशमाह । अर्यम्णः पत्नी मातृकाख्या तयोरर्यममातृकयोः कर्त्तरि षष्ठी ताभ्यामित्यर्थः । चर्षणयः कर्मशीलाः जनाः कृताः उत्पादिताः । के ते चर्षणयस्तत्राह । यत्र येषु मानुषी जातिर्ब्रह्मणोपकल्पिता मानुषजात्याश्रयाहि सदा व्यापारिणो भवन्तीत्यतस्ते चक्षिणयः कृषेरौणादिक इनिप्रत्ययः ॥ ४२ ॥
</details>

#### श्लोक-४३


<details open><summary>विश्वास-प्रस्तुतिः</summary>

पूषानपत्यः पिष्टादो भग्नदन्तोऽभवत् पुरा।  
योऽसौ दक्षाय कुपितं जहास विवृतद्विजः॥
</details>

<details><summary>मूलम्</summary>

पूषानपत्यः पिष्टादो भग्नदन्तोऽभवत् पुरा।  
योऽसौ दक्षाय [^m25]कुपितं जहास विवृतद्विजः॥ ४३ ॥

[^m25]: प्रा. पा. - कुपितो ।

</details>

<details><summary>अनुवाद (हिन्दी)</summary>

पूषाके कोई सन्तान न हुई। प्राचीनकालमें जब शिवजी दक्षपर क्रोधित हुए थे, तब पूषा दाँत दिखाकर हँसने लगे थे; इसलिये वीरभद्रने इनके दाँत तोड़ दिये थे। तबसे पूषा पिसा हुआ अन्न ही खाते हैं॥ ४३॥
</details>

<details><summary>वीरराघवः</summary>

पूषा त्वनपत्यः अपुत्रः पूर्वं भग्नदन्तः पिष्टादः पिष्टभुगभवत् भग्नदन्तत्वे हेतुं वदंस्तं विशिनष्टि । योऽसो पूषा दक्षाय कुपितं रुद्रं विवृतद्विजः प्रकटितदन्तः सन् जहास प्रहसितवान् । चतुर्थे चैतद्वृत्तान्तः अभिव्यक्तः ॥ ४३ ॥
</details>

#### श्लोक-४४


<details open><summary>विश्वास-प्रस्तुतिः</summary>

त्वष्टुर्दैत्यानुजा भार्या रचना नाम कन्यका।  
संनिवेशस्तयोर्जज्ञे विश्वरूपश्च वीर्यवान्॥
</details>

<details><summary>मूलम्</summary>

त्वष्टुर्दैत्यानुजा भार्या रचना[^m26] नाम कन्यका।  
संनिवेशस्तयोर्जज्ञे विश्वरूपश्च वीर्यवान्॥ ४४ ॥

[^m26]: प्रा. पा. - चरमा ।

</details>

<details><summary>अनुवाद (हिन्दी)</summary>

दैत्योंकी छोटी बहिन कुमारी रचना त्वष्टाकी पत्नी थी। रचनाके गर्भसे दो पुत्र हुए—संनिवेश और पराक्रमी विश्वरूप॥ ४४॥
</details>

<details><summary>वीरराघवः</summary>

त्वष्टुर्दैत्यानामनुजा रचना नाम कन्यका भार्या तयोस्त्वष्टृरचनयोः संनिवेशात् समावेशाद्विश्वरूपो वीर्यवान् जज्ञे जातः ॥ ४४ ॥
</details>

#### श्लोक-४५


<details open><summary>विश्वास-प्रस्तुतिः</summary>

तं वव्रिरे सुरगणा स्वस्रीयं द्विषतामपि।  
विमतेन परित्यक्ता गुरुणाऽऽङ्गिरसेन यत्॥
</details>

<details><summary>मूलम्</summary>

तं वव्रिरे सुरगणा स्वस्रीयं द्विषतामपि।  
विमतेन परित्यक्ता गुरुणाऽऽङ्गिरसेन यत्॥ ४५ ॥
</details>

<details><summary>अनुवाद (हिन्दी)</summary>

इस प्रकार विश्वरूप यद्यपि शत्रुओंके भानजे थे—फिर भी जब देवगुरु बृहस्पतिजीने इन्द्रसे अपमानित होकर देवताओंका परित्याग कर दिया, तब देवताओंने विश्वरूपको ही अपना पुरोहित बनाया था॥ ४५॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायां षष्ठस्कन्धे षष्ठोऽध्यायः॥ ६ ॥
</details>

<details><summary>वीरराघवः</summary>

तं विश्वरूपं द्विषतां दैत्यानां स्वस्रीयं भागिनयेमपि देवाः यद्यदा विमतेनावज्ञानेनाङ्गिरसः पुत्रेण गुरुणा बृहस्पतिना परित्यक्तास्तदा वव्रिरे वृतवन्तः पुरोहितं कृतवन्तः इत्यर्थः ॥ ४५ ॥

इति श्रीमद्भागवते महापुराणे षष्ठस्कन्धे श्रीमद्वीरराघवाचार्यकृतभागवतचन्द्रचन्दिकायां षष्ठोऽध्यायः॥ ६ ॥
</details>
