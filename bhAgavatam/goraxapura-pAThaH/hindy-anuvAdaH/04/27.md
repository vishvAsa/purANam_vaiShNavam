+++
title = "२७"

+++
[सप्तविंशोऽध्यायः]



<details><summary>भागसूचना</summary>

पुरंजनपुरीपर चण्डवेगकी चढ़ाई तथा कालकन्याका चरित्र
</details>

#### श्लोक-१


<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

इत्थं पुरञ्जनं सम्यग्वशमानीय विभ्रमैः।  
पुरञ्जनी महाराज रेमे रमयती पतिम्॥
</details>

<details><summary>मूलम्</summary>

इत्थं पुरञ्जनं [^m1]सध्र्यग्वशमानीय विभ्रमैः।  
पुरञ्जनी महा[^m2]राजरेमे रमयती पतिम्॥ १ ॥

[^m1]: J सम्यग्व

[^m2]: V राज्ञी; W राजं

</details>

<details><summary>अनुवाद (हिन्दी)</summary>

श्रीनारदजी कहते हैं—महाराज! इस प्रकार वह सुन्दरी अनेकों नखरोंसे पुरंजनको पूरी तरह अपने वशमें कर उसे आनन्दित करती हुई विहार करने लगी॥ १॥
</details>

<details><summary>वीरराघवः</summary>

एवं जाग्रत्स्वप्न सुषुप्त्यादिभिः अवस्थाभिस्संसरतो जीवस्य दुर्लभोऽपि कदाचिद्दैवात्सञ्जातपरितापस्य विवेकात्मकबुद्ध्युदयः [^v1]उक्तः । इदीनीमेवं सञ्जातविवेकमपि अनन्तवासनारुचिप्रकृति सम्बन्धादियुक्तं पुमांसं "यया धर्ममधर्मञ्च कार्यञ्चाकार्यमेव च । अथवावत्प्रजानाति बुद्धिस्सापार्थ ! राजसी ॥, अधर्मं धर्मामिति या मन्यते तमसा वृता । सर्वार्थान्विपरीतांश्च बुद्धिस्सा पार्थ ! तामसी" (भ. गी. 18-31,32) इत्युक्तविधरजस्तमः प्रचुरा सती बुद्धिः पुनः प्रसह्य स्ववशीकृत्य संसारयामासेत्याह - **इत्थमिति** । हे महाराज ! इत्थं दैवात्कदाचित् सञ्जातविवेकमपि पुरञ्जनं विभ्रमैः, भ्रमजननद्वारेत्यर्थः । सध्र्यक् सम्यक् शनैः स्ववशमानीय पुरञ्जनी रजःप्रचुरा बुद्धिः पतिं रमयती स्वकार्यप्रवणं कुर्वती स्वयं रेमे व्यापृतवती । कथापक्षे तु सम्यगविभ्रमैः विलासैः, अन्यत् स्प प् । केचिदत्र "क्वचित्पुमान् क्वचिच्च स्त्री क्वचिन्नोभयमन्धधीः । देवो मनुष्यस्तिर्यग्वा यथाकर्मगुणं भवः" (भाग. 4-29-29) इति वदता तत्राऽऽदौ पुंस्त्वेन संसृतिरध्यायत्रयेणोक्ता, ततश्चैकेनाध्यायेन स्त्रीत्वेन संसृतिं प्रदर्श्य ईश्वरप्रसादाल्लब्धज्ञानेन मोक्ष इत्युक्तं, ततस्तदेव यथोप[^v2]योगं व्याख्यातमिति पञ्चाध्याय्यर्थः प्रतीयते । प्रतिपद मध्यात्म योजना तु दुर्घटा निष्प्रयोजना चेति स्वप्रौढि ख्यापनमतादृत्य यथोपयोगमेव व्याख्यास्यामः" - इत्याहुः । तत्र प्रतिपदमध्यात्मयोजनमनुपयुक्तञ्चेत् किमर्थं तत्कथनमिति [^v3]प्रष्टव्यम् । न च कथासौन्दर्यायेति वक्तुं शक्यम् । अध्यात्मोपयुक्तांशकथनेनैव तत्सौन्दर्यलाभात्, अन्यथा कथासौन्दर्यार्थमनुपयुक्तांशानां बहूनां सत्वेन तेषामपि कथनापत्तेः । यदपि क्वचित्पुमा नित्यादि, तन्न, क्वचित्पुमानित्यादिग्रन्थस्य निगमनपरत्वेन प्रधानप्रतिपाद्यस्यैव निगमनीयत्वेन तस्य प्रतिपाद मध्यात्मयोजनाभावे प्रमाणत्वाभावात् । नहि यावन्तोऽर्था कथिताः ते सर्वेनिगमनीया इत्यस्ति नियमः । यदपि यथोपदेशं व्याख्यातमित्यादि, तदपि न, अप्रसिद्धपदव्युत्पत्तिकथनेन तदनुकूलतया प्रसिद्धव्युत्पत्तीनां पदानां व्याख्यातुं शक्यत्वेन तावन्मात्रव्युत्पत्ति प्रदर्शनात् । यदपि चोक्तं प्रतिपदमध्यात्मयोजना दुर्घटा निष्प्रयोजनाचेति; तत्र निष्प्रयोजनत्वं यथोपदेशं व्याख्यातेषु पुरञ्जनादिष्वप्यविशिष्टं, जीवस्य स्त्रीपुरुषवासनादार्ढ्येन विचित्रा संसृतिर्भवति । ईश्वरप्रसादलब्धेज्ञानेन मोक्ष इत्युक्त्यैव चारितार्थ्येन पञ्चाध्याय्या वैयर्थ्यस्य स्पष्टत्वात् । दुर्घटा चेति परमवशिष्यते । तत्राऽत्यन्तदुर्घटं यत्पद मध्यात्मपक्षे, तद्विहाय अन्यानि पदानि सर्वाणि तत्पक्षे व्याख्येयान्येव । अनुपयुक्तं पदमगत्या कथासौन्दर्यायेति वक्तुं युक्तम् । यत्र श्लोकस्थानां सर्वेषामपि पदानां दौर्घट्यं "सा त्वं मुखं सुदति सुभ्व्रनुरागभार" (भाग. 4-26-23) इत्यादौ तत्र पदसङ्घातात्मकवाक्यार्थ द्योत्यत्वस्य कस्यचिदुपयुक्तार्थस्य योजना कर्तव्या ॥ १ ॥

[^v1]: A,B,T omit उक्तः

[^v2]: W देशं

[^v3]: A,B,T द्र

</details>

#### श्लोक-२


<details open><summary>विश्वास-प्रस्तुतिः</summary>

स राजा महिषीं राजन् सुस्नातां रुचिराननाम्।  
कृतस्वस्त्ययनां तृप्तामभ्यनन्ददुपागताम्॥
</details>

<details><summary>मूलम्</summary>

स राजा महिषीं राजन् [^m3]सुस्नातां रुचि[^m4]रांननाम्।  
कृतस्वस्त्ययनां तृप्तामभ्यनन्ददुपागताम्॥ २ ॥

[^m3]: M,Ma,Ms रुचिराम्बरसंवृताम्

[^m4]: V राम्बराम्

</details>

<details><summary>अनुवाद (हिन्दी)</summary>

उसने अच्छी तरह स्नान कर अनेक प्रकारके मांगलिक शृंगार किये तथा भोजनादिसे तृप्त होकर वह राजाके पास आयी। राजाने उस मनोहर मुखवाली राजमहिषीका सादर अभिनन्दन किया॥ २॥
</details>

तथा ही हे राजन् ! स राजा पुरञ्जनः सुस्नातां कृतमङ्गलस्नानां रुचिरमुज्जवलमम्बरं यस्याः, कृतं स्वस्त्ययनं मङ्गलं कुङ्कुमसिन्दूरादिभिर्यस्या स्तां, तृप्तां स्वाद्वन्नपानादिभिः उपागतां समीपमागतां महिषीमभ्यनन्दत् । सुस्नातां रुचिराम्बरादिभिः सुन्दरतरां महिषीमभि[^v4]नन्दन्निव राजसीं बुद्धिमनुकूलाममन्यतेत्यर्थं ॥ २ ॥

[^v4]: A,B,T नन्दयन् स्त्रियमिव

#### श्लोक-३


<details open><summary>विश्वास-प्रस्तुतिः</summary>

तयोपगूढः परिरब्धकन्धरो  
रहोऽनुमन्त्रैरपकृष्टचेतनः।  
न कालरंहो बुबुधे दुरत्ययं  
दिवा निशेति प्रमदापरिग्रहः॥
</details>

<details><summary>मूलम्</summary>

तयोपगूढः परिरब्धकन्धरोरहोऽनुमन्त्रैरपकृष्टचेतनः।  
न कालरंहो बुबुधे दुरत्ययं दिवा निशेति प्रमदापरिग्रहः॥ ३ ॥
</details>

<details><summary>अनुवाद (हिन्दी)</summary>

पुरंजनीने राजाका आलिंगन किया और राजाने उसे गले लगाया। फिर एकान्तमें मनके अनुकूल रहस्यकी बातें करते हुए वह ऐसा मोहित हो गया कि उस कामिनीमें ही चित्त लगा रहनेके कारण उसे दिन-रातके भेदसे निरन्तर बीतते हुए कालकी दुस्तर गतिका भी कुछ पता न चला॥ ३॥
</details>

तथा महिष्या उपगूढः आश्लिष्टाः परिरब्धा आश्लिष्टा महिष्याः कन्धरा येन सः । अनेन जीवबुद्ध्योरन्योन्यं दृढतरसम्बन्धः [^v5]सूचितः, एकत्वेनानुसन्धानञ्च व्यज्यते । रह एकान्ते अनुकूलैर्गु[^v6]प्त भाषणैः शब्दादिविषयचिन्तनैः अपकृष्टा चेतना विवेको यस्य प्रमदेव प्रमादालस्यकारिणी बुद्धिरेव परिग्रहो न विवेको यस्य सः ॥ ३ ॥

[^v5]: W omits सूचितः

[^v6]: W ह्य

#### श्लोक-४


<details open><summary>विश्वास-प्रस्तुतिः</summary>

शयान उन्नद्धमदो महामना  
महार्हतल्पे महिषीभुजोपधिः।  
तामेव वीरो मनुते परं यत-  
स्तमोऽभिभूतो न निजं परं च यत्॥
</details>

<details><summary>मूलम्</summary>

शयान उन्नद्धमदो महामना महार्हतल्पे महिषीभुजोप[^m5]धिः।  
तामे[^m6]व वीरोऽ[^m7]मनुत व्यवायतस्तमोऽभिभूतो न निजं परं [^m8]च [^m9]तत्॥ ४ ॥

[^m5]: M,Ma,Ms धे

[^m6]: W क

[^m7]: A,B,G,I,J,T मनुते परं यतः

[^m8]: M,Ma,Ms हि

[^m9]: A,B,G,I,J,T,V यत् ।

</details>

<details><summary>अनुवाद (हिन्दी)</summary>

मदसे छका हुआ मनस्वी पुरंजन अपनी प्रियाकी भुजापर सिर रखे महामूल्य शय्यापर पड़ा रहता। उसे तो वह रमणी ही जीवनका परम फल जान पड़ती थी। अज्ञानसे आवृत्त हो जानेके कारण उसे आत्मा अथवा परमात्माका कोई ज्ञान न रहा॥ ४॥
</details>

महार्हतल्पे उत्कृष्टशय्यायां हृदये षयानः अधितिष्ठन् [^v7]कालरंहः कालवेग[^v7]मायुष्यं दुरत्ययं संसारिणोऽवर्जनीयं दिवानिशेत्येवं रूपेण न बुबुधे नाऽनुसंहितवानित्यर्थः । कथापक्षे तु [^v8]स्पष्टोऽर्थः । महार्हतल्पे [^v9]उत्कृष्टशय्यायां[^v9] हृदये महिष्या भुज एव उपधिः, उपधीयतेऽस्मिन् शिर इत्युपधि रुपधानमुच्छीर्षकं यस्य यः शयानः । अनेन बुद्धिपारवश्यं सूचितम् । व्यवायतः विषयभोगात्तमोऽभिभूतः अज्ञानतिरोहितः तामेव महिषीमेव बुद्धिसङ्गकृतं वैषयिकसुखमेव पुरुषार्थममनुत न तु निजं स्वरूपं तत्परं परमात्मस्वरूपञ्च नाऽन्वमन्यत इत्यर्थः ॥ ४ ॥

[^v7]: W omits

[^v8]: W स्पष्टम्

[^v9]: W omits

#### श्लोक-५


<details open><summary>विश्वास-प्रस्तुतिः</summary>

तयैवं रममाणस्य कामकश्मलचेतसः।  
क्षणार्धमिव राजेन्द्र व्यतिक्रान्तं नवं वयः॥
</details>

<details><summary>मूलम्</summary>

तयैवं रममाणस्य कामकश्मलचेतसः।  
क्षणार्धमिव राजेन्द्र व्यतिक्रान्तं नवं वयः॥ ५ ॥
</details>

<details><summary>अनुवाद (हिन्दी)</summary>

राजन्! इस प्रकार कामातुर चित्तसे उसके साथ विहार करते-करते राजा पुरंजनकी जवानी आधे क्षणके समान बीत गयी॥ ५॥
</details>

तया महिष्या एवं तत्पारवश्येन रममाणस्य संसरतः अत एव कामैः शब्ददिभिरनुभूयमानैः कश्मलं मलिनं चेतो यस्य । हे राजेन्द्र ! नवं नूतनं वयः क्षणार्धमिव व्यतिक्रान्तं देहविशिष्टस्यैव भोक्तृत्वाद्देहाभिप्रायेण नवं वयः [^v10]व्यतिक्रान्तमित्युक्तम् । पक्षान्तरेऽप्ययमेवार्थः ॥ ५ ॥

[^v10]: W अति

#### श्लोक-६


<details open><summary>विश्वास-प्रस्तुतिः</summary>

तस्यामजनयत्पुत्रान् पुरञ्जन्यां पुरञ्जनः।  
शतान्येकादश विराडायुषोऽर्धमथात्यगात्॥
</details>

<details><summary>मूलम्</summary>

तस्यामजनयत्पुत्रान् पुरञ्जन्यां पुरञ्जनः।  
शतान्येकादश विराडायुषोऽर्धमथात्यगात्॥
</details>

#### श्लोक-७


<details open><summary>विश्वास-प्रस्तुतिः</summary>

दुहितॄर्दशोत्तरशतं पितृमातृयशस्करीः।  
शीलौदार्यगुणोपेताः पौरञ्जन्यः प्रजापते॥
</details>

<details><summary>मूलम्</summary>

दुहितॄर्दशोत्तरशतं पितृमातृयशस्करीः।  
शीलौदार्यगुणोपेताः पौरञ्जन्यः प्रजापते॥
</details>

<details><summary>अनुवाद (हिन्दी)</summary>

प्रजापते! उस पुरंजनीसे राजा पुरंजनके ग्यारह सौ पुत्र और एक सौ दस कन्याएँ हुईं, जो सभी माता-पिताका सुयश बढ़ानेवाली और सुशीलता, उदारता आदि गुणोंसे सम्पन्न थीं। ये पौरंजनी नामसे विख्यात हुईं। इतनेमें ही उस सम्राट्की लंबी आयुका आधा भाग निकल गया॥ ६-७॥
</details>

#### श्लोक-८


<details open><summary>विश्वास-प्रस्तुतिः</summary>

स पञ्चालपतिः पुत्रान् पितृवंशविवर्धनान्।  
दारैः संयोजयामास दुहितॄः सदृशैर्वरैः॥
</details>

<details><summary>मूलम्</summary>

स पञ्चालपतिः पुत्रान् पितृवंशविवर्धनान्।  
दारैः संयोजयामास दुहितॄः सदृशैर्वरैः॥
</details>

<details><summary>अनुवाद (हिन्दी)</summary>

फिर पांचालराज पुरंजनने पितृवंशकी वृद्धि करनेवाले पुत्रोंका वधुओंके साथ और कन्याओंका उनके योग्य वरोंके साथ विवाह कर दिया॥ ८॥
</details>

#### श्लोक-९


<details open><summary>विश्वास-प्रस्तुतिः</summary>

पुत्राणां चाभवन् पुत्रा एकैकस्य शतं शतम्।  
यैर्वै पौरञ्जनो वंशः पञ्चालेषु समेधितः॥
</details>

<details><summary>मूलम्</summary>

पुत्राणां चाभवन् पुत्रा एकैकस्य शतं शतम्।  
यैर्वै पौरञ्जनो वंशः पञ्चालेषु समेधितः॥
</details>

<details><summary>अनुवाद (हिन्दी)</summary>

पुत्रोंमेंसे प्रत्येकके सौ-सौ पुत्र हुए। उनसे वृद्धिको प्राप्त होकर पुरंजनका वंश सारे पांचाल देशमें फैल गया॥ ९॥
</details>

#### श्लोक-१०


<details open><summary>विश्वास-प्रस्तुतिः</summary>

तेषु तद्रिक्थहारेषु गृहकोशानुजीविषु।  
निरूढेन ममत्वेन विषयेष्वन्वबध्यत॥
</details>

<details><summary>मूलम्</summary>

तेषु तद्रिक्थहारेषु गृहकोशानुजीविषु।  
निरूढेन ममत्वेन विषयेष्वन्वबध्यत॥
</details>

<details><summary>अनुवाद (हिन्दी)</summary>

इन पुत्र, पौत्र, गृह, कोश, सेवक और मन्त्री आदिमें दृढ़ ममता हो जानेसे वह इन विषयोंमें ही बँध गया॥ १०॥
</details>

#### श्लोक-११


<details open><summary>विश्वास-प्रस्तुतिः</summary>

ईजे च क्रतुभिर्घोरैर्दीक्षितः पशुमारकैः।  
देवान् पितॄन् भूतपतीन्नानाकामो यथा भवान्॥
</details>

<details><summary>मूलम्</summary>

ईजे च क्रतुभिर्घोरैर्दीक्षितः पशुमारकैः।  
देवान् पितॄन् भूतपतीन्नानाकामो यथा भवान्॥
</details>

<details><summary>अनुवाद (हिन्दी)</summary>

फिर तुम्हारी तरह उसने भी अनेक प्रकारके भोगोंकी कामनासे यज्ञकी दीक्षा ले तरह-तरहके पशुहिंसामय घोर यज्ञोंसे देवता, पितर और भूतपतियोंकी आराधना की॥ ११॥
</details>

#### श्लोक-१२


<details open><summary>विश्वास-प्रस्तुतिः</summary>

युक्तेष्वेवं प्रमत्तस्य कुटुम्बासक्तचेतसः।  
आससाद स वै कालो योऽप्रियः प्रिययोषिताम्॥
</details>

<details><summary>मूलम्</summary>

युक्तेष्वेवं प्रमत्तस्य कुटुम्बासक्तचेतसः।  
आससाद स वै कालो योऽप्रियः प्रिययोषिताम्॥
</details>

<details><summary>अनुवाद (हिन्दी)</summary>

इस प्रकार वह जीवनभर आत्माका कल्याण करनेवाले कर्मोंकी ओरसे असावधान और कुटुम्बपालनमें व्यस्त रहा। अन्तमें वृद्धावस्थाका वह समय आ पहुँचा, जो स्त्रीलंपट पुरुषोंको बड़ा अप्रिय होता है॥ १२॥
</details>

#### श्लोक-१३


<details open><summary>विश्वास-प्रस्तुतिः</summary>

चण्डवेग इति ख्यातो गन्धर्वाधिपतिर्नृप।  
गन्धर्वास्तस्य बलिनः षष्ट्युत्तरशतत्रयम्॥
</details>

<details><summary>मूलम्</summary>

चण्डवेग इति ख्यातो गन्धर्वाधिपतिर्नृप।  
गन्धर्वास्तस्य बलिनः षष्ट्युत्तरशतत्रयम्॥
</details>

<details><summary>अनुवाद (हिन्दी)</summary>

राजन्! चण्डवेग नामका एक गन्धर्वराज है। उसके अधीन तीन सौ साठ महाबलवान् गन्धर्व रहते हैं॥ १३॥
</details>

#### श्लोक-१४


<details open><summary>विश्वास-प्रस्तुतिः</summary>

गन्धर्व्यस्तादृशीरस्य मैथुन्यश्च सितासिताः।  
परिवृत्त्या विलुम्पन्ति सर्वकामविनिर्मिताम्॥
</details>

<details><summary>मूलम्</summary>

गन्धर्व्यस्तादृशीरस्य मैथुन्यश्च सितासिताः।  
परिवृत्त्या विलुम्पन्ति सर्वकामविनिर्मिताम्॥
</details>

<details><summary>अनुवाद (हिन्दी)</summary>

इनके साथ मिथुनभावसे स्थित कृष्ण और शुक्ल वर्णकी उतनी ही गन्धर्वियाँ भी हैं। ये बारी-बारीसे चक्‍कर लगाकर भोग-विलासकी सामग्रियोंसे भरी-पूरी नगरीको लूटती रहती हैं॥ १४॥
</details>

#### श्लोक-१५


<details open><summary>विश्वास-प्रस्तुतिः</summary>

ते चण्डवेगानुचराः पुरञ्जनपुरं यदा।  
हर्तुमारेभिरे तत्र प्रत्यषेधत्प्रजागरः॥
</details>

<details><summary>मूलम्</summary>

ते चण्डवेगानुचराः पुरञ्जनपुरं यदा।  
हर्तुमारेभिरे तत्र प्रत्यषेधत्प्रजागरः॥
</details>

<details><summary>अनुवाद (हिन्दी)</summary>

गन्धर्वराज चण्डवेगके उन अनुचरोंने जब राजा पुरंजनका नगर लूटना आरम्भ किया, तब उन्हें पाँच फनके सर्प प्रजागरने रोका॥ १५॥
</details>

#### श्लोक-१६


<details open><summary>विश्वास-प्रस्तुतिः</summary>

स सप्तभिः शतैरेको विंशत्या च शतं समाः।  
पुरञ्जनपुराध्यक्षो गन्धर्वैर्युयुधे बली॥
</details>

<details><summary>मूलम्</summary>

स सप्तभिः शतैरेको विंशत्या च शतं समाः।  
पुरञ्जनपुराध्यक्षो गन्धर्वैर्युयुधे बली॥
</details>

<details><summary>अनुवाद (हिन्दी)</summary>

यह पुरंजनपुरीकी चौकसी करनेवाला महाबलवान् सर्प सौ वर्षतक अकेला ही उन सात सौ बीस गन्धर्वगन्धर्वियोंसे युद्ध करता रहा॥ १६॥
</details>

#### श्लोक-१७


<details open><summary>विश्वास-प्रस्तुतिः</summary>

क्षीयमाणे स्वसम्बन्धे एकस्मिन् बहुभिर्युधा।  
चिन्तां परां जगामार्तः सराष्ट्रपुरबान्धवः॥
</details>

<details><summary>मूलम्</summary>

क्षीयमाणे स्वसम्बन्धे एकस्मिन् बहुभिर्युधा।  
चिन्तां परां जगामार्तः सराष्ट्रपुरबान्धवः॥
</details>

<details><summary>अनुवाद (हिन्दी)</summary>

बहुत-से वीरोंके साथ अकेले ही युद्ध करनेके कारण अपने एकमात्र सम्बन्धी प्रजागरको बलहीन हुआ देख राजा पुरंजनको अपने राष्ट्र और नगरमें रहनेवाले अन्य बान्धवोंके सहित बड़ी चिन्ता हुई॥ १७॥
</details>

#### श्लोक-१८


<details open><summary>विश्वास-प्रस्तुतिः</summary>

स एव पुर्यां मधुभुक्पञ्चालेषु स्वपार्षदैः।  
उपनीतं बलिं गृह्णन् स्त्रीजितो नाविदद‍्भयम्॥
</details>

<details><summary>मूलम्</summary>

स एव पुर्यां मधुभुक्पञ्चालेषु स्वपार्षदैः।  
उपनीतं बलिं गृह्णन् स्त्रीजितो नाविदद‍्भयम्॥
</details>

<details><summary>अनुवाद (हिन्दी)</summary>

वह इतने दिनोंतक पांचाल देशके उस नगरमें अपने दूतोंद्वारा लाये हुए करको लेकर विषय-भोगोंमें मस्त रहता था। स्त्रीके वशीभूत रहनेके कारण इस अवश्यम्भावी भयका उसे पता ही न चला॥ १८॥
</details>

#### श्लोक-१९


<details open><summary>विश्वास-प्रस्तुतिः</summary>

कालस्य दुहिता काचित्त्रिलोकीं वरमिच्छती।  
पर्यटन्ती न बर्हिष्मन् प्रत्यनन्दत कश्चन॥
</details>

<details><summary>मूलम्</summary>

कालस्य दुहिता काचित्त्रिलोकीं वरमिच्छती।  
पर्यटन्ती न बर्हिष्मन् प्रत्यनन्दत कश्चन॥
</details>

<details><summary>अनुवाद (हिन्दी)</summary>

बर्हिष्मन्! इन्हीं दिनों कालकी एक कन्या वरकी खोजमें त्रिलोकीमें भटकती रही, फिर भी उसे किसीने स्वीकार नहीं किया॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

दौर्भाग्येनात्मनो लोके विश्रुता दुर्भगेति सा।  
या२ तुष्टा राजर्षये तु वृतादात्पूरवे वरम्॥
</details>

<details><summary>मूलम्</summary>

दौर्भाग्येनात्मनो लोके विश्रुता दुर्भगेति सा।  
या२ तुष्टा राजर्षये तु वृतादात्पूरवे वरम्॥
</details>

<details><summary>अनुवाद (हिन्दी)</summary>

वह कालकन्या (जरा) बड़ी भाग्यहीना थी, इसलिये लोग उसे ‘दुर्भगा’ कहते थे। एक बार राजर्षि पूरुने पिताको अपना यौवन देनेके लिये अपनी ही इच्छासे उसे वर लिया था, इससे प्रसन्न होकर उसने उन्हें राज्यप्राप्तिका वर दिया था॥ २०॥
</details>

#### श्लोक-२१


<details open><summary>विश्वास-प्रस्तुतिः</summary>

कदाचिदटमाना सा ब्रह्मलोकान्महीं गतम्।  
वव्रे बृहद्‍वृतं मां तु जानती काममोहिता॥
</details>

<details><summary>मूलम्</summary>

कदाचिदटमाना सा ब्रह्मलोकान्महीं गतम्।  
वव्रे बृहद्‍वृतं मां तु जानती काममोहिता॥
</details>

<details><summary>अनुवाद (हिन्दी)</summary>

एक दिन मैं ब्रह्मलोकसे पृथ्वीपर आया, तो वह घूमती-घूमती मुझे भी मिल गयी। तब मुझे नैष्ठिक ब्रह्मचारी जानकर भी कामातुरा होनेके कारण उसने वरना चाहा॥ २१॥
</details>

#### श्लोक-२२


<details open><summary>विश्वास-प्रस्तुतिः</summary>

मयि संरभ्य विपुलमदाच्छापं सुदुःसहम्।  
स्थातुमर्हसि नैकत्र मद्याच्ञाविमुखो मुने॥
</details>

<details><summary>मूलम्</summary>

मयि संरभ्य विपुलमदाच्छापं सुदुःसहम्।  
स्थातुमर्हसि नैकत्र मद्याच्ञाविमुखो मुने॥
</details>

<details><summary>अनुवाद (हिन्दी)</summary>

मैंने उसकी प्रार्थना स्वीकार नहीं की। इसपर उसने अत्यन्त कुपित होकर मुझे यह दुःसह शाप दिया कि ‘तुमने मेरी प्रार्थना स्वीकार नहीं की, अतः तुम एक स्थानपर अधिक देर न ठहर सकोगे’॥ २२॥
</details>

#### श्लोक-२३


<details open><summary>विश्वास-प्रस्तुतिः</summary>

ततो विहतसङ्कल्पा कन्यका यवनेश्वरम्।  
मयोपदिष्टमासाद्य वव्रे नाम्ना भयं पतिम्॥
</details>

<details><summary>मूलम्</summary>

ततो विहतसङ्कल्पा कन्यका यवनेश्वरम्।  
मयोपदिष्टमासाद्य वव्रे नाम्ना भयं पतिम्॥
</details>

<details><summary>अनुवाद (हिन्दी)</summary>

तब मेरी ओरसे निराश होकर उस कन्याने मेरी सम्मतिसे यवनराज भयके पास जाकर उसका पतिरूपसे वरण किया॥ २३॥
</details>

#### श्लोक-२४


<details open><summary>विश्वास-प्रस्तुतिः</summary>

ऋषभं यवनानां त्वां वृणे वीरेप्सितं पतिम्।  
सङ्कल्पस्त्वयि भूतानां कृतः किल न रिष्यति॥
</details>

<details><summary>मूलम्</summary>

ऋषभं यवनानां त्वां वृणे वीरेप्सितं पतिम्।  
सङ्कल्पस्त्वयि भूतानां कृतः किल न रिष्यति॥
</details>

<details><summary>अनुवाद (हिन्दी)</summary>

और कहा, ‘वीरवर! आप यवनोंमें श्रेष्ठ हैं, मैं आपसे प्रेम करती हूँ और पति बनाना चाहती हूँ। आपके प्रति किया हुआ जीवोंका संकल्प कभी विफल नहीं होता॥ २४॥
</details>

#### श्लोक-२५


<details open><summary>विश्वास-प्रस्तुतिः</summary>

द्वाविमावनुशोचन्ति बालावसदवग्रहौ।  
यल्लोकशास्त्रोपनतं न राति न तदिच्छति॥
</details>

<details><summary>मूलम्</summary>

द्वाविमावनुशोचन्ति बालावसदवग्रहौ।  
यल्लोकशास्त्रोपनतं न राति न तदिच्छति॥
</details>

<details><summary>अनुवाद (हिन्दी)</summary>

जो मनुष्य लोक अथवा शास्त्रकी दृष्टिसे देनेयोग्य वस्तुका दान नहीं करता और जो शास्त्रदृष्टिसे अधिकारी होकर भी ऐसा दान नहीं लेता, वे दोनों ही दुराग्रही और मूढ़ हैं, अतएव शोचनीय हैं॥ २५॥
</details>

#### श्लोक-२६


<details open><summary>विश्वास-प्रस्तुतिः</summary>

अथो भजस्व मां भद्र भजन्तीं मे दयां कुरु।  
एतावान् पौरुषो धर्मो यदार्ताननुकम्पते॥
</details>

<details><summary>मूलम्</summary>

अथो भजस्व मां भद्र भजन्तीं मे दयां कुरु।  
एतावान् पौरुषो धर्मो यदार्ताननुकम्पते॥
</details>

<details><summary>अनुवाद (हिन्दी)</summary>

भद्र! इस समय मैं आपकी सेवामें उपस्थित हुई हूँ, आप मुझे स्वीकार करके अनुगृहीत कीजिये। पुरुषका सबसे बड़ा धर्म दीनोंपर दया करना ही है’॥ २६॥
</details>

#### श्लोक-२७


<details open><summary>विश्वास-प्रस्तुतिः</summary>

कालकन्योदितवचो निशम्य यवनेश्वरः।  
चिकीर्षुर्देवगुह्यं स सस्मितं तामभाषत॥
</details>

<details><summary>मूलम्</summary>

कालकन्योदितवचो निशम्य यवनेश्वरः।  
चिकीर्षुर्देवगुह्यं स सस्मितं तामभाषत॥
</details>

<details><summary>अनुवाद (हिन्दी)</summary>

कालकन्याकी बात सुनकर यवनराजने विधाताका एक गुप्त कार्य करानेकी इच्छासे मुसकराते हुए उससे कहा॥ २७॥
</details>

#### श्लोक-२८


<details open><summary>विश्वास-प्रस्तुतिः</summary>

मया निरूपितस्तुभ्यं पतिरात्मसमाधिना।  
नाभिनन्दति लोकोऽयं त्वामभद्रामसम्मताम्॥
</details>

<details><summary>मूलम्</summary>

मया निरूपितस्तुभ्यं पतिरात्मसमाधिना।  
नाभिनन्दति लोकोऽयं त्वामभद्रामसम्मताम्॥
</details>

#### श्लोक-२९


<details open><summary>विश्वास-प्रस्तुतिः</summary>

त्वमव्यक्तगतिर्भुङ्क्ष्व लोकं कर्मविनिर्मितम्।  
याहि मे पृतनायुक्ता प्रजानाशं प्रणेष्यसि॥
</details>

<details><summary>मूलम्</summary>

त्वमव्यक्तगतिर्भुङ्क्ष्व लोकं कर्मविनिर्मितम्।  
याहि मे पृतनायुक्ता प्रजानाशं प्रणेष्यसि॥
</details>

<details><summary>अनुवाद (हिन्दी)</summary>

‘मैंने योगदृष्टिसे देखकर तेरे लिये एक पति निश्चय किया है। तू सबका अनिष्ट करनेवाली है, इसलिये किसीको भी अच्छी नहीं लगती और इसीसे लोग तुझे स्वीकार नहीं करते। अतः इस कर्मजनित लोकको तू अलक्षित होकर बलात् भोग। तू मेरी सेना लेकर जा; इसकी सहायतासे तू सारी प्रजाका नाश करनेमें समर्थ होगी, कोई भी तेरा सामना न कर सकेगा॥ २८-२९॥
</details>

#### श्लोक-३०


<details open><summary>विश्वास-प्रस्तुतिः</summary>

प्रज्वारोऽयं मम भ्राता त्वं च मे भगिनी भव।  
चराम्युभाभ्यां लोकेऽस्मिन्नव्यक्तो भीमसैनिकः॥
</details>

<details><summary>मूलम्</summary>

प्रज्वारोऽयं मम भ्राता त्वं च मे भगिनी भव।  
चराम्युभाभ्यां लोकेऽस्मिन्नव्यक्तो भीमसैनिकः॥
</details>

<details><summary>अनुवाद (हिन्दी)</summary>

यह प्रज्वार नामका मेरा भाई है और तू मेरी बहिन बन जा। तुम दोनोंके साथ मैं अव्यक्त गतिसे भयंकर सेना लेकर सारे लोकोंमें विचरूँगा’॥ ३०॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायां चतुर्थस्कन्धे पुरञ्जनोपाख्याने सप्तविंशोऽध्यायः॥ २७॥
</details>
