+++
title = "२६"

+++
[षडविंशोऽध्यायः]



<details><summary>भागसूचना</summary>

राजा पुरंजनका शिकार खेलने वनमें जाना और रानीका कुपित होना
</details>

#### श्लोक-१


<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

स एकदा महेष्वासो रथं पञ्चाश्वमाशुगम्।  
द्वीषं द्विचक्रमेकाक्षं त्रिवेणुं पञ्चबन्धुरम्॥
</details>

<details><summary>मूलम्</summary>

स एकदा महेष्वासो रथं पञ्चाश्वमाशुगम्।  
[^m1]द्वीषं द्विचक्रमेकाक्षं त्रिवेणुं पञ्चबन्धुरम्॥ १ ॥

[^m1]: M,Ma,Ms द्विकर्मच

</details>

<details><summary>वीरराघवः</summary>

एवं सुषुप्त्यवस्थां [^v1]जाग्रदवस्था[^v1]ञ्चाऽभिधाय इदानीं स्वप्नावस्थामाह - स इतिदशभिः । स पुरञ्जन एकदा सुषुप्त्यनन्तरं महानिष्वासो धनुः कर्तृत्वभोक्तृत्वाद्यभिनिवेशो यस्य सः, रथमारुह्य पञ्चप्रस्थं वनमगादिति तृतीयेनाऽन्वयः । रथ शब्देनाऽत्र शरीरं विवक्षितम् "आत्मानं रथिनं विद्धि शरीरं रथमेव च बुद्धिन्तु सारथिं विद्धि मनः प्रग्रहमेव च ॥ इन्द्रियाणि हयानाहुः" (कठ . उ. 3.3) इत्यादिश्रुत्या उपासननिर्वृत्तौ शरीरादीनां रथादि भावेनाऽन्यत्र निरूपितत्वात् । तच्च शरीरमात्रौचित्यात्स्वाप्नं विवक्षितम् । तद्धि तदानीमेव स्वप्नद्रष्टृपुण्यपापानुरोधेनेश्वरसृष्टं भवति । जाग्रद्देहस्य तु शतसंवत्सरोपभोग्यपुरत्वेनोक्तत्वात् । रथं विशिनष्टि । [^v2]पञ्चाश्चं पञ्चज्ञानेन्द्रियाणि [^v3]चक्षुरादीनि[^v3] अश्वा यस्य तम् । आशुगं शीघ्रगम् । अनेनाऽपि स्वाप्नमेव शरीरमत्र विवक्षितमित्यवगम्यते । जाग्रद्देहस्याऽऽशुगत्वासम्भ[^v4]वात् । द्वावहङ्कारममकारौ ईषे दण्डिके यस्य तम् । द्वे पुण्यपापे चक्रे यस्य तम् । [^v5]तथैकं प्रधानमक्षो यस्य, त्रयो गुणाः सत्त्वादयो वेणवो ध्वजा यस्य तम् । पञ्चप्राणा बन्धुराणि बन्धनानि [^v6]यस्य ॥ १ ॥

[^v1]: W omits

[^v2]: W omits पञ्चश्वं

[^v3]: W omits

[^v4]: A,B,T add इति भावः

[^v5]: W omits तथा

[^v6]: A,B,T add तथाभूतम्

</details>

#### श्लोक-२


<details open><summary>विश्वास-प्रस्तुतिः</summary>

एकरश्म्येकदमनमेकनीडं द्विकूबरम्।  
पञ्चप्रहरणं सप्तवरूथं पञ्चविक्रमम्॥
</details>

<details><summary>मूलम्</summary>

एकरश्म्येकदमनमेकनीडं द्विकूबरम्।  
पञ्चप्रहरणं सप्तवरूथं पञ्चविक्रमम्॥ २ ॥
</details>

<details><summary>वीरराघवः</summary>

[^v7]पुनः कीदृशम्[^v7] ? एकं मनो रश्मिः प्रग्रहो रज्जुर्यस्य तम् । एका बुद्धिर्दमनस्सारथिर्यस्य, एकं हृदयं नीडं रथिन उपवेशस्थानं यस्य, द्वौ शोकमोहौ कूबरं युगबन्धनस्थानं यस्य, पञ्च शब्दादयो विषयाः, प्रह्रियन्ते प्रक्षिप्यन्ते आपात्यन्ते यस्मिन् तम् । सप्त धातवो वरूथाः चर्मांद्यावरणानि यस्य तम् । पञ्च कर्मेन्द्रियाणि विक्रमा गतिप्रकारा य[^v8]स्य ॥ २ ॥

[^v7]: W omits

[^v8]: A,B,T add तथाभूतम्

</details>

#### श्लोक-३


<details open><summary>विश्वास-प्रस्तुतिः</summary>

हैमोपस्करमारुह्य स्वर्णवर्माक्षयेषुधिः।  
एकादशचमूनाथः पञ्चप्रस्थमगाद्वनम्॥
</details>

<details><summary>मूलम्</summary>

[^m2]हैमोपस्करमारुह्य स्वर्णवर्माक्षयेषुधिः।  
एकादशचमूनाथः पञ्चप्रस्थमगाद्वनम्॥ ३ ॥

[^m2]: M,Ma,Ms हे

</details>

<details><summary>अनुवाद (हिन्दी)</summary>

श्रीनारदजी कहते हैं—राजन्! एक दिन राजा पुरंजन अपना विशाल धनुष, सोनेका कवच और अक्षय तरकस धारणकर अपने ग्यारहवें सेनापतिके साथ पाँच घोड़ोंके शीघ्रगामी रथमें बैठकर पंचप्रस्थ नामके वनमें गया। उस रथमें दो ईषादण्ड (बंब), दो पहिये, एक धुरी, तीन ध्वजदण्ड, पाँच डोरियाँ, एक लगाम, एक सारथि, एक बैठनेका स्थान, दो जुए , पाँच आयुध और सात आवरण थे। वह पाँच प्रकारकी चालोंसे चलता था तथा उसका साज-बाज सब सुनहरा था॥ १-३॥
</details>

<details><summary>वीरराघवः</summary>

हैमोपस्करं सुवर्णाभरणं स्वर्णाभरणविशिष्टस्वाप्नदेहसंसृष्टिसम्भवाभिप्रायेण हैमोपस्करमित्युक्तम्, कथासौन्दर्याय वा । एव मनुपयुक्तं कथा सौन्दर्यायेति द्रष्टव्यम् । स्वर्णमयं वर्म कवचं रजोगुणवृत्तिर्यस्य, अक्षयेषुभिः इषवो बाणा धीयन्तेऽस्मिन्निति इषुधिः निषङ्गः अक्षय इषुधिरनन्तवासनाश्रयोऽहङ्कारो यस्य सः तत्र अबुद्धिपूर्वकप्रवृत्तिहेतुः संस्कारविशेषो वासना । सा च अज्ञानवासना, कर्मवासना, प्रकृतिसम्बन्धवासना चेति त्रिप्रकारा । अविद्या नाम ज्ञानानुदयान्यथाज्ञानविपरीतज्ञानरूपेण त्रिविधमज्ञानम् । प्रकृतिसम्बन्धः स्थूलसूक्ष्मरूपाचित्सम्बन्धः । स च देवमनुष्यादिदेहभेदेन बहुविधः । सजातीयकर्मारम्भेच्छा रुचिः । सा च विषयभेदाद्बहुप्रकारा । पुण्यापुण्यरूपेण द्विविधं कर्मेति ज्ञेयम् । एकादशेन्द्रियवृत्त्यात्मकसेनापतिः । पञ्च शब्दादयो विषयाः, प्रस्थाः सानवो यस्मिन् तद्वनं भोगस्थानमगात् ॥ ३ ॥
</details>

#### श्लोक-४


<details open><summary>विश्वास-प्रस्तुतिः</summary>

चचार मृगयां तत्र दृप्त आत्तेषुकार्मुकः।  
विहाय जायामतदर्हां मृगव्यसनलालसः॥
</details>

<details><summary>मूलम्</summary>

चचार मृगयां तत्र दृप्त आत्तेषुकार्मुकः।  
विहाय जायामतदर्हां मृगव्यसनलालसः॥ ४ ॥
</details>

<details><summary>अनुवाद (हिन्दी)</summary>

यद्यपि राजाके लिये अपनी प्रियाको क्षणभर भी छोड़ना कठिन था, किन्तु उस दिन उसे शिकारका ऐसा शौक लगा कि उसकी भी परवा न कर वह बड़े गर्वसे धनुष-बाण चढ़ाकर आखेट करने लगा॥ ४॥
</details>

<details><summary>वीरराघवः</summary>

तत्र वने दृप्तः गर्वितः स्वाप्नदेहपरवश इत्यर्थः । आत्ताः स्वीकृता इषवः वासनारूपाः [^v9]कार्मुकं कर्तृत्वाद्यभिनिवेशो यस्य, अतदर्हां त्यागानर्हा जायां [^v10]ध्यात्मिकां सात्त्विकीं बुद्धिं विहाय । त्यागे हेतुः - मृग्यन्ते इति मृगाः शब्दादिविषयाः तेषु, यद्व्यसन मलाभनिमित्तं दुःखं तेन लालसः अन्वेषणासक्तः ॥ ४ ॥

[^v9]: T omits कार्मुकं

[^v10]: A,B,T विवेकात्मिकां

</details>

#### श्लोक-५


<details open><summary>विश्वास-प्रस्तुतिः</summary>

आसुरीं वृत्तिमाश्रित्य घोरात्मा निरनुग्रहः।  
न्यहनन्निशितैर्बाणैर्वनेषु वनगोचरान्॥
</details>

<details><summary>मूलम्</summary>

आसुरीं वृत्तिमाश्रित्य घोरात्मा निरनुग्रहः।  
न्यहनन्निशितैर्बाणैर्वनेषु वनगोचरान्॥ ५ ॥
</details>

<details><summary>अनुवाद (हिन्दी)</summary>

इस समय आसुरीवृत्ति बढ़ जानेसे उसका चित्त बड़ा कठोर और दयाशून्य हो गया था, इससे उसने अपने तीखे बाणोंसे बहुत-से निर्दोष जंगली जानवरोंका वध कर डाला॥ ५॥
</details>

<details><summary>वीरराघवः</summary>

आसुरीं तामसीं वृत्तिं बुद्धिमाश्रित्य घोरात्मा घोर आत्मा चित्तं यस्य सः, रजोगुणकार्यक्रोधाविष्टः का[^v11]मादिविरोधिषु क्रुद्धचित्त इत्यर्थः । अत एव निरनुग्रहः विरोधिष्वनुग्रहरहितः निशितैः कार्यक्षमैः विषयसान्निध्यापादकैरिति यावत् । बाणैः कर्म वासनारूपैः शरैः वनेषु भोगस्थानेषु वनगोचरान् वनगोचरमृगतुल्यान् दैवोपसादिता नित्यर्थः । न्यहनत् आत्मसात्कृतवान् कथापक्षेतु स्पष्टमेव ॥ ५ ॥

[^v11]: A,B,T omit स आदि

</details>

#### श्लोक-६


<details open><summary>विश्वास-प्रस्तुतिः</summary>

तीर्थेषु प्रतिदृष्टेषु राजा मेध्यान् पशून् वने।  
यावदर्थमलं लुब्धो हन्यादिति नियम्यते॥
</details>

<details><summary>मूलम्</summary>

तीर्थेषु [^m3]प्रतिदृष्टेषु राजा [^m4]मेध्यान् पशून् वने।  
यावदर्थमलं लुब्धो हन्यादिति नियम्यते॥ ६ ॥

[^m3]: Ma,Ms श्रुति

[^m4]: M,Ma,Ms मेध्यप

</details>

<details><summary>अनुवाद (हिन्दी)</summary>

जिसकी मांसमें अत्यन्त आसक्ति हो, वह राजा केवल शास्त्रप्रदर्शित कर्मोंके लिये वनमें जाकर आवश्यकतानुसार अनिषिद्ध पशुओंका वध करे; व्यर्थ पशुहिंसा न करे। शास्त्र इस प्रकार उच्छृंखल प्रवृत्तिको नियन्त्रित करता है॥ ६॥
</details>

<details><summary>वीरराघवः</summary>

नन्वासुरीं वृत्तिमाश्रित्येति मृगयानिन्दा न युक्ता, कथापक्षे राज्ञस्तस्याः विहितत्वात् । अध्यात्मपक्षेऽपि दैवोपसादितविषयभोगो विहित एवेत्यत्राऽऽह - **तीर्थे**ष्विति त्रिभिः । मृगयाया रागप्राप्तत्वान्न सा विधीयते; किन्तु नियम्यते मृगयाप्रवृतिः सङ्कोच्यते इत्यर्थः नियममेव षड्विधमुपदर्शयति - लुब्धोरागीसन् यदि निहन्यात्, तर्हि तीर्थेषु श्राद्धादि[^v12]ष्वेव निमित्तेषु, तत्राऽपि प्रतिदृष्टेषु विहितमांसकेष्वेवेति । तत्राऽपि राजैव, मेध्यानेव, वन एव, यावदुपयोगमेवेति । अध्यात्मपक्षेऽपिजीवस्य यावदुपभोगमेव विषयभोगो नियम्यत इति भावः ॥ ६ ॥

[^v12]: A,B,T षु तान्नि

</details>

#### श्लोक-७


<details open><summary>विश्वास-प्रस्तुतिः</summary>

य एवं कर्म नियतं विद्वान् कुर्वीत मानवः।  
कर्मणा तेन राजेन्द्र ज्ञानेन न स लिप्यते॥
</details>

<details><summary>मूलम्</summary>

य एवं कर्म नियतं विद्वान् कुर्वीत [^m5]वा न वा।  
कर्मणा तेन राजेन्द्र ज्ञानेन न स लिप्यते॥ ७ ॥

[^m5]: A,B,G,I,J,T,V मानवः

</details>

<details><summary>अनुवाद (हिन्दी)</summary>

राजन्! जो विद्वान् इस प्रकार शास्त्रनियत कर्मोंका आचरण करता है, वह उस कर्मानुष्ठानसे प्राप्त हुए ज्ञानके कारणभूत कर्मोंसे लिप्त नहीं होता॥ ७॥
</details>

<details><summary>वीरराघवः</summary>

य एवं विद्वान् हिंसाया विषय भोगस्य च रागप्राप्ततां तन्नियमञ्च विद्वान् कुर्वीत । हिंसा विषयभोगञ्च कुर्यान्न वा कुर्याद्वा रागप्राप्तत्वेनाऽऽवश्यकत्वाभावादिति भावः । रागप्राप्तस्य [^v13]नियमेन हि पक्षे प्रत्यवायाभावमात्रं क्रियते नाऽदृष्टम् । अतः सुतरां रागप्राप्तस्यत्यागे न प्रत्यवाय इति नवेत्युक्तम् । तेनैवं नियतेन कर्मणा ज्ञानेन एवं कृतेन कर्मणा यज्ज्ञानं भवति तेन हेतुना स कर्ता न लिप्यते, पापैरिति शेषः । यद्वा स विद्वान् ज्ञानेन रागप्राप्तानां त्याज्योपादेयादिविवेकज्ञानरूपेण हेतुना कर्मणा अनादिपापरूपकर्मणा न लिप्यते ॥ ७ ॥

[^v13]: A,B,T omit नियमेन

</details>

#### श्लोक-८


<details open><summary>विश्वास-प्रस्तुतिः</summary>

अन्यथा कर्म कुर्वाणो मानारूढो निबध्यते।  
गुणप्रवाहपतितो नष्टप्रज्ञो व्रजत्यधः॥
</details>

<details><summary>मूलम्</summary>

अन्यथा कर्म कुर्वा[^m6]णो मानाऽऽरू[^m7]ढोऽनिबध्यते।  
गुणप्रवाहपतितो नष्टप्रज्ञो व्रजत्यधः॥ ८ ॥

[^m6]: M,Ma,Ms णः कामरू

[^m7]: A,B,G,I,J,M,Ma,Ms,T ढो नि

</details>

<details><summary>अनुवाद (हिन्दी)</summary>

नहीं तो, मनमाना कर्म करनेसे मनुष्य अभिमानके वशीभूत होकर कर्मोंमें बँध जाता है तथा गुण-प्रवाहरूप संसारचक्रमें पड़कर विवेक-बुद्धिके नष्ट हो जानेसे अधम योनियोंमें जन्म लेता है॥ ८॥
</details>

<details><summary>वीरराघवः</summary>

अन्यथा अनियतं कर्म कुर्वाणः अहम्ममाभिमानारूढः कर्मभिरनादि पुण्यापुण्यकर्मभिरनुबध्यते वशीक्रियते ततः कर्मपारवश्यात् गुणप्रवाहे संसारे पतितः नष्टदेहात्मविवेकः अधोनरकं व्रजति ॥ ८ ॥
</details>

#### श्लोक-९


<details open><summary>विश्वास-प्रस्तुतिः</summary>

तत्र निर्भिन्नगात्राणां चित्रवाजैः शिलीमुखैः।  
विप्लवोऽभूद्दुःखितानां दुःसहः करुणात्मनाम्॥
</details>

<details><summary>मूलम्</summary>

तत्र निर्भिन्नगात्राणां चित्रवाजैश्शिलीमुखैः।  
विप्लवोऽभूद्दुःखितानां दुस्सहः करुणात्मनाम्॥ ९ ॥
</details>

<details><summary>अनुवाद (हिन्दी)</summary>

पुरंजनके तरह-तरहके पंखोंवाले बाणोंसे छिन्न-भिन्न होकर अनेकों जीव बड़े कष्टके साथ प्राण त्यागने लगे। उसका वह निर्दयतापूर्ण जीव-संहार देखकर सभी दयालु पुरुष बहुत दुःखी हुए। वे इसे सह नहीं सके॥ ९॥
</details>

<details><summary>वीरराघवः</summary>

एवं प्रासङ्गिकं परिसमाप्य प्रकृतां मृगया मनुवर्णयति **तत्रेति** । चित्रवाजाः नानाविधवासनारूपा विचित्रपक्षाः येषां तैः वासनाभिरुपोद्बलितैरित्यर्थः । शिलीमुखैः पुण्यापुण्यकर्मभिर्हेतुभूतैः निर्भिन्नानि अनुभवेन जीर्णानि गात्राण्यवयवा येषां तेषां मृगाणां विषयाणां विप्लवो नाशः करुणात्मनां कृपालूनां दुस्सहोऽभूत् कर्मभिरनुजीर्णावयवान् विनष्टान् शब्दादिविषया ननुसन्दधतां सर्वभूतसुहृदां ज्ञानिनां विषयविप्लवो मनसाऽपि स्मर्तुमसह्योऽभूदित्यर्थः । कथापक्षे स्पष्टोऽर्थः ॥ ९ ॥
</details>

#### श्लोक-१०


<details open><summary>विश्वास-प्रस्तुतिः</summary>

शशान् वराहान् महिषान् गवयान् रुरुशल्यकान्।  
मेध्यानन्यांश्च विविधान् विनिघ्नन् श्रममध्यगात्॥
</details>

<details><summary>मूलम्</summary>

शशान् वराहान् महिषान् गवयान् रुरुशल्यकान्।  
मेध्या[^m8]नन्यांश्च विविधान् विनिघ्नन् श्रम[^m9]मध्यगात्॥ १० ॥

[^m8]: V नन्या नमेध्यांश्च

[^m9]: V मभ्य

</details>

<details><summary>अनुवाद (हिन्दी)</summary>

इस प्रकार वहाँ खरगोश, सूअर, भैंसे, नीलगाय, कृष्णमृग, साही तथा और भी बहुत-से मेध्य पशुओंका वध करते-करते राजा पुरंजन बहुत थक गया॥ १०॥
</details>

<details><summary>वीरराघवः</summary>

**शशान् वराहा** नित्यादिकथनं शब्दादिभेदेन [^v14]तदवान्तरभेदेन[^v14] विषयवैचित्र्यज्ञापनाय । कथापक्षेतु तत्सौन्दर्याय । मेध्यान् विहितान् अन्यानविहितांश्च विषयान् विनिघ्नन्नात्मसात्कुर्वन् व्यापृतकरणत्वाच्च श्रममध्यगात् प्राप्तवान् ॥ १० ॥

[^v14]: A,B,T omit

</details>

#### श्लोक-११


<details open><summary>विश्वास-प्रस्तुतिः</summary>

ततः क्षुत्तृट्परिश्रान्तो निवृत्तो गृहमेयिवान्।  
कृतस्नानोचिताहारः संविवेश गतक्लमः॥
</details>

<details><summary>मूलम्</summary>

ततः क्षुत्तृट्परिश्रान्तो निवृत्तो गृहमेयिवान्।  
कृतस्नानोचिताहारः संविवेश गतक्लमः॥
</details>

<details><summary>अनुवाद (हिन्दी)</summary>

तब वह भूख-प्याससे अत्यन्त शिथिल हो वनसे लौटकर राजमहलमें आया। वहाँ उसने यथायोग्य रीतिसे स्नान और भोजनसे निवृत्त हो, कुछ विश्राम करके थकान दूर की॥ ११॥
</details>

#### श्लोक-१२


<details open><summary>विश्वास-प्रस्तुतिः</summary>

आत्मानमर्हयाञ्चक्रे धूपालेपस्रगादिभिः।  
साध्वलङ्‍‍कृतसर्वाङ्गो महिष्यामादधे मनः॥
</details>

<details><summary>मूलम्</summary>

आत्मानमर्हयाञ्चक्रे धूपालेपस्रगादिभिः।  
साध्वलङ्‍‍कृतसर्वाङ्गो महिष्यामादधे मनः॥
</details>

<details><summary>अनुवाद (हिन्दी)</summary>

फिर गन्ध, चन्दन और माला आदिसे सुसज्जित हो सब अंगोंमें सुन्दर-सुन्दर आभूषण पहने। तब उसे अपनी प्रियाकी याद आयी॥ १२॥
</details>

#### श्लोक-१३


<details open><summary>विश्वास-प्रस्तुतिः</summary>

तृप्तो हृष्टः सुदृप्तश्च कन्दर्पाकृष्टमानसः।  
न व्यचष्ट वरारोहां गृहिणीं गृहमेधिनीम्॥
</details>

<details><summary>मूलम्</summary>

तृप्तो हृष्टः सुदृप्तश्च कन्दर्पाकृष्टमानसः।  
न व्यचष्ट वरारोहां गृहिणीं गृहमेधिनीम्॥
</details>

<details><summary>अनुवाद (हिन्दी)</summary>

वह भोजनादिसे तृप्त, हृदयमें आनन्दित, मदसे उन्मत्त और कामसे व्यथित होकर अपनी सुन्दरी भार्याको ढूँढ़ने लगा; किन्तु उसे वह कहीं भी दिखायी न दी॥ १३॥
</details>

#### श्लोक-१४


<details open><summary>विश्वास-प्रस्तुतिः</summary>

अन्तःपुरस्त्रियोऽपृच्छद्विमना इव वेदिषत्।  
अपि वः कुशलं रामाः सेश्वरीणां यथा पुरा॥
</details>

<details><summary>मूलम्</summary>

अन्तःपुरस्त्रियोऽपृच्छद्विमना इव वेदिषत्।  
अपि वः कुशलं रामाः सेश्वरीणां यथा पुरा॥
</details>

<details><summary>अनुवाद (हिन्दी)</summary>

प्राचीनबर्हि! तब उसने चित्तमें कुछ उदास होकर अन्तःपुरकी स्त्रियोंसे पूछा, ‘सुन्दरियो! अपनी स्वामिनीके सहित तुम सब पहलेकी ही तरह कुशलसे हो न?॥ १४॥
</details>

#### श्लोक-१५


<details open><summary>विश्वास-प्रस्तुतिः</summary>

न तथैतर्हि रोचन्ते गृहेषु गृहसम्पदः।  
यदि न स्याद् गृहे माता पत्नी वा पतिदेवता।  
व्यङ्गे रथ इव प्राज्ञः को नामासीत दीनवत्॥
</details>

<details><summary>मूलम्</summary>

न तथैतर्हि रोचन्ते गृहेषु गृहसम्पदः।  
यदि न स्याद् गृहे माता पत्नी वा पतिदेवता।  
व्यङ्गे रथ इव प्राज्ञः को नामासीत दीनवत्॥
</details>

<details><summary>अनुवाद (हिन्दी)</summary>

क्या कारण है आज इस घरकी सम्पत्ति पहले-जैसी सुहावनी नहीं जान पड़ती? घरमें माता अथवा पतिपरायणा भार्या न हो, तो वह घर बिना पहियेके रथके समान हो जाता है; फिर उसमें कौन बुद्धिमान् दीन पुरुषोंके समान रहना पसंद करेगा॥ १५॥
</details>

#### श्लोक-१६


<details open><summary>विश्वास-प्रस्तुतिः</summary>

क्व वर्तते सा ललना मज्जन्तं व्यसनार्णवे।  
या मामुद्धरते प्रज्ञां दीपयन्ती पदे पदे॥
</details>

<details><summary>मूलम्</summary>

क्व वर्तते सा ललना मज्जन्तं व्यसनार्णवे।  
या मामुद्धरते प्रज्ञां दीपयन्ती पदे पदे॥
</details>

<details><summary>अनुवाद (हिन्दी)</summary>

अतः बताओ, वह सुन्दरी कहाँ है, जो दुःख-समुद्रमें डूबनेपर मेरी विवेक-बुद्धिको पद-पदपर जाग्रत् करके मुझे उस संकटसे उबार लेती है?’॥ १६॥
</details>

#### श्लोक-१७


<details open><summary>मूलम् (वचनम्)</summary>

रामा ऊचुः
</details>

<details open><summary>विश्वास-प्रस्तुतिः</summary>

नरनाथ न जानीमस्त्वत्प्रिया यद्‍‍व्यवस्यति।  
भूतले निरवस्तारे शयानां पश्य शत्रुहन्॥
</details>

<details><summary>मूलम्</summary>

नरनाथ न जानीमस्त्वत्प्रिया यद्‍‍व्यवस्यति।  
भूतले निरवस्तारे शयानां पश्य शत्रुहन्॥
</details>

<details><summary>अनुवाद (हिन्दी)</summary>

स्त्रियोंने कहा—नरनाथ! मालूम नहीं आज आपकी प्रियाने क्या ठानी है। शत्रुदमन! देखिये, वे बिना बिछौनेके पृथ्वीपर ही पड़ी हुई हैं॥ १७॥
</details>

#### श्लोक-१८


<details open><summary>मूलम् (वचनम्)</summary>

नारद उवाच
</details>

<details open><summary>विश्वास-प्रस्तुतिः</summary>

पुरञ्जनः स्वमहिषीं निरीक्ष्यावधुतां भुवि।  
तत्सङ्गोन्मथितज्ञानो वैक्लव्यं परमं ययौ॥
</details>

<details><summary>मूलम्</summary>

पुरञ्जनः स्वमहिषीं निरीक्ष्यावधुतां भुवि।  
तत्सङ्गोन्मथितज्ञानो वैक्लव्यं परमं ययौ॥
</details>

<details><summary>अनुवाद (हिन्दी)</summary>

श्रीनारदजी कहते हैं—राजन्! उस स्त्रीके संगसे राजा पुरंजनका विवेक नष्ट हो चुका था; इसलिये अपनी रानीको पृथ्वीपर अस्त-व्यस्त अवस्थामें पड़ी देखकर वह अत्यन्त व्याकुल हो गया॥ १८॥
</details>

#### श्लोक-१९


<details open><summary>विश्वास-प्रस्तुतिः</summary>

सान्त्वयन् श्लक्ष्णया वाचा हृदयेन विदूयता।  
प्रेयस्याः स्नेहसंरम्भलिङ्गमात्मनि नाभ्यगात्॥
</details>

<details><summary>मूलम्</summary>

सान्त्वयन् श्लक्ष्णया वाचा हृदयेन विदूयता।  
प्रेयस्याः स्नेहसंरम्भलिङ्गमात्मनि नाभ्यगात्॥
</details>

<details><summary>अनुवाद (हिन्दी)</summary>

उसने दुःखित हृदयसे उसे मधुर वचनोंद्वारा बहुत कुछ समझाया, किन्तु उसे अपनी प्रेयसीके अंदर अपने प्रति प्रणय-कोपका कोई चिह्न नहीं दिखायी दिया॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

अनुनिन्येऽथ शनकैर्वीरोऽनुनयकोविदः।  
पस्पर्श पादयुगलमाह चोत्सङ्गलालिताम्॥
</details>

<details><summary>मूलम्</summary>

अनुनिन्येऽथ शनकैर्वीरोऽनुनयकोविदः।  
पस्पर्श पादयुगलमाह चोत्सङ्गलालिताम्॥
</details>

<details><summary>अनुवाद (हिन्दी)</summary>

वह मनानेमें भी बहुत कुशल था, इसलिये अब पुरंजनने उसे धीरे-धीरे मनाना आरम्भ किया। उसने पहले उसके चरण छूए और फिर गोदमें बिठाकर बड़े प्यारसे कहने लगा॥ २०॥
</details>

#### श्लोक-२१


<details open><summary>मूलम् (वचनम्)</summary>

पुरञ्जन उवाच
</details>

<details open><summary>विश्वास-प्रस्तुतिः</summary>

नूनं त्वकृतपुण्यास्ते भृत्या येष्वीश्वराः शुभे।  
कृतागस्स्वात्मसात्कृत्वा शिक्षादण्डं न युञ्जते॥
</details>

<details><summary>मूलम्</summary>

नूनं त्वकृतपुण्यास्ते भृत्या येष्वीश्वराः शुभे।  
कृतागस्स्वात्मसात्कृत्वा शिक्षादण्डं न युञ्जते॥
</details>

<details><summary>अनुवाद (हिन्दी)</summary>

पुरंजन बोला—सुन्दरि! वे सेवक तो निश्चय ही बड़े अभागे हैं, जिनके अपराध करनेपर स्वामी उन्हें अपना समझकर शिक्षाके लिये उचित दण्ड नहीं देते॥ २१॥
</details>

#### श्लोक-२२


<details open><summary>विश्वास-प्रस्तुतिः</summary>

परमोऽनुग्रहो दण्डो भृत्येषु प्रभुणार्पितः।  
बालो न वेद तत्तन्वि बन्धुकृत्यममर्षणः॥
</details>

<details><summary>मूलम्</summary>

परमोऽनुग्रहो दण्डो भृत्येषु प्रभुणार्पितः।  
बालो न वेद तत्तन्वि बन्धुकृत्यममर्षणः॥
</details>

<details><summary>अनुवाद (हिन्दी)</summary>

सेवकको दिया हुआ स्वामीका दण्ड तो उसपर बड़ा अनुग्रह ही होता है। जो मूर्ख हैं, उन्हींको क्रोधके कारण अपने हितकारी स्वामीके किये हुए उस उपकारका पता नहीं चलता॥ २२॥
</details>

#### श्लोक-२३


<details open><summary>विश्वास-प्रस्तुतिः</summary>

सा त्वं मुखं सुदति सुभ्र‍‍्वनुरागभार-  
व्रीडाविलम्बविलसद्धसितावलोकम्।  
नीलालकालिभिरुपस्कृतमुन्नसं नः  
स्वानां प्रदर्शय मनस्विनि वल्गुवाक्यम्॥
</details>

<details><summary>मूलम्</summary>

सा त्वं मुखं सुदति सुभ्र‍‍्वनुरागभार-  
व्रीडाविलम्बविलसद्धसितावलोकम्।  
नीलालकालिभिरुपस्कृतमुन्नसं नः  
स्वानां प्रदर्शय मनस्विनि वल्गुवाक्यम्॥
</details>

<details><summary>अनुवाद (हिन्दी)</summary>

सुन्दर दन्तावली और मनोहर भौंहोंसे शोभा पानेवाली मनस्विनि! अब यह क्रोध दूर करो और एक बार मुझे अपना समझकर प्रणय-भार तथा लज्जासे झुका हुआ एवं मधुर मुसकानमयी चितवनसे सुशोभित अपना मनोहर मुखड़ा दिखाओ। अहो! भ्रमरपंक्तिके समान नीली अलकावली, उन्नत नासिका और सुमधुर वाणीके कारण तुम्हारा वह मुखारविन्द कैसा मनोमोहक जान पड़ता है॥ २३॥
</details>

#### श्लोक-२४


<details open><summary>विश्वास-प्रस्तुतिः</summary>

तस्मिन्दधे दममहं तव वीरपत्नि  
योऽन्यत्र भूसुरकुलात्कृतकिल्बिषस्तम्।  
पश्ये न वीतभयमुन्मुदितं त्रिलोक्या-  
मन्यत्र वै मुररिपोरितरत्र दासात्॥
</details>

<details><summary>मूलम्</summary>

तस्मिन्दधे दममहं तव वीरपत्नि  
योऽन्यत्र भूसुरकुलात्कृतकिल्बिषस्तम्।  
पश्ये न वीतभयमुन्मुदितं त्रिलोक्या-  
मन्यत्र वै मुररिपोरितरत्र दासात्॥
</details>

<details><summary>अनुवाद (हिन्दी)</summary>

वीरपत्नि! यदि किसी दूसरेने तुम्हारा कोई अपराध किया हो तो उसे बताओ; यदि वह अपराधी ब्राह्मणकुलका नहीं है, तो मैं उसे अभी दण्ड देता हूँ। मुझे तो भगवान‍्के भक्तोंको छोड़कर त्रिलोकीमें अथवा उससे बाहर ऐसा कोई नहीं दिखायी देता जो तुम्हारा अपराध करके निर्भय और आनन्दपूर्वक रह सके॥ २४॥
</details>

#### श्लोक-२५


<details open><summary>विश्वास-प्रस्तुतिः</summary>

वक्त्रं न ते वितिलकं मलिनं विहर्षं  
संरम्भभीममविमृष्टमपेतरागम्।  
पश्ये स्तनावपि शुचोपहतौ सुजातौ  
बिम्बाधरं विगतकुङ्‍कुमपङ्करागम्॥
</details>

<details><summary>मूलम्</summary>

वक्त्रं न ते वितिलकं मलिनं विहर्षं  
संरम्भभीममविमृष्टमपेतरागम्।  
पश्ये स्तनावपि शुचोपहतौ सुजातौ  
बिम्बाधरं विगतकुङ्‍कुमपङ्करागम्॥
</details>

<details><summary>अनुवाद (हिन्दी)</summary>

प्रिये! मैंने आजतक तुम्हारा मुख कभी तिलकहीन, उदास, मुरझाया हुआ, क्रोधके कारण डरावना, कान्तिहीन और स्नेहशून्य नहीं देखा; और न कभी तुम्हारे सुन्दर स्तनोंको ही शोकाश्रुओंसे भीगा तथा बिम्बाफलसदृश अधरोंको स्निग्ध केसरकी लालीसे रहित देखा है॥ २५॥
</details>

#### श्लोक-२६


<details open><summary>विश्वास-प्रस्तुतिः</summary>

तन्मे प्रसीद सुहृदः कृतकिल्बिषस्य  
स्वैरं गतस्य मृगयां व्यसनातुरस्य।  
का देवरं वशगतं कुसुमास्त्रवेग-  
विस्रस्त पौंस्नमुशती न भजेत कृत्ये॥
</details>

<details><summary>मूलम्</summary>

तन्मे प्रसीद सुहृदः कृतकिल्बिषस्य  
स्वैरं गतस्य मृगयां व्यसनातुरस्य।  
का देवरं वशगतं कुसुमास्त्रवेग-  
विस्रस्त पौंस्नमुशती न भजेत कृत्ये॥
</details>

<details><summary>अनुवाद (हिन्दी)</summary>

मैं व्यसनवश तुमसे बिना पूछे शिकार खेलने चला गया, इसलिये अवश्य अपराधी हूँ। फिर भी अपना समझकर तुम मुझपर प्रसन्न हो जाओ; कामदेवके विषम बाणोंसे अधीर होकर जो सर्वदा अपने अधीन रहता है, उस अपने प्रिय पतिको उचित कार्यके लिये भला कौन कामिनी स्वीकार नहीं करती॥ २६॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायां चतुर्थस्कन्धे पुरञ्जनोपाख्याने षड‍‍्विंशोऽध्याय॥ २६॥
</details>
