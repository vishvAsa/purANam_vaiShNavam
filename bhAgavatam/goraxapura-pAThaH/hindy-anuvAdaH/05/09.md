+++
title = "०९"

+++
[ओंभत्तनेय अध्याय]



<details><summary>भागसूचना</summary>

ब्राह्मणकुलदल्लि भरतन जन्म - जडनन्तॆ आचरणॆ
</details>

#### (श्लोक - 1)


<details><summary>मूलम् (वाचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

अथ कस्यचिद् द्विजवरस्याङ्गिरःप्रवरस्य शमदमतपःस्वाध्यायाध्ययनत्यागसंतोष तितिक्षा प्रश्रयविद्यानसूयात्मज्ञानानन्दयुक्तस्यात्म सदृशश्रुतशीलाचाररूपौदार्यगुणा नव सोदर्या अङ्गजा बभूवुर्मिथुनं च यवीयस्यां भार्यायाम् ॥
</details>

<details><summary>मूलम्</summary>

अथ कस्यचिद् द्विजवरस्याङ्गिरःप्रवरस्य शमदमतपःस्वाध्यायाध्ययनत्यागसन्तोषतितिक्षाप्रश्रयविद्यानसूयात्मज्ञानानन्दयुक्तस्यात्मसदृशश्रुतशीलाचाररूपौदार्यगुणा नव सोदर्या अङ्गजा बभूवुर्मिथुनं च यवीयस्यां भार्यायाम् ॥ 1 ॥
</details>

<details><summary>अनुवाद (कन्नड)</summary>

श्रीशुकमहामुनिगळु हेळुत्तारॆ — परीक्षिद्राजने! आङ्गिरस गोत्रदल्लि शम, दम, तपस्सु, अध्ययन, त्याग, संतोष, सहनॆ, विनय, कर्मविद्यॆ, असूयॆ इल्लदिरुविकॆ, आत्मज्ञान मत्तु आनन्द गळॆम्ब ऎल्ल सद्गुणगळिन्दलू संपन्ननागिद्द ऒब्ब ब्राह्मण श्रेष्ठनिद्दनु. अवनु हिरिय हॆण्डतियल्लि विद्यॆ, शील, आचार, रूप, औदार्य मुन्ताद गुणगळुळ्ळ तनगॆ समानराद ऒम्भत्तु पुत्ररन्नु पडॆदनु. किरिय मडदियल्लि ऒब्ब पुत्रनू, ऒब्बळु कन्यॆयू जनिसिदरु. ॥1॥
</details>

#### (श्लोक - 2)


<details open><summary>विश्वास-प्रस्तुतिः</summary>

यस्तु तत्र पुमां स्तं परमभागवतं राजर्षिप्रवरं भरतमुत्सृष्टमृगशरीरं चरमशरीरेण विप्रत्वं गतमाहुः ॥
</details>

<details><summary>मूलम्</summary>

यस्तु तत्र पुमांस्तं परमभागवतं राजर्षिप्रवरं भरतमुत्सृष्टमृगशरीरं चरमशरीरेण विप्रत्वं गतमाहुः ॥ 2 ॥
</details>

<details><summary>अनुवाद (कन्नड)</summary>

आ इब्बरु मक्कळल्लि पुत्रनागिद्दवने परमभागवत शिरोमणियू, राजर्षियू आगिद्द भरतनागिद्दनु. ‘अवनु मृगशरीरवन्नु तॊरॆदु कॊनॆय जन्मदल्लि ब्राह्मण नागिद्दनु’ ऎन्दु महापुरुषरु हेळुत्तारॆ. ॥2॥
</details>

<details><summary>वीरराघवः</summary>

एवमारब्धभगवद्भक्तियोगस्यापि भरतस्य प्रारब्धकर्मात्तमृगासक्त्या मृगत्वापत्ति प्रारब्धकर्मावसाने मृगत्वनिवृत्तिं चाभिधायेदानीं "नेहाभिक्रमनाशोऽस्ति प्रत्यवायो न विद्यते । स्वल्पमप्यस्य धर्मस्य त्रायते महतो भयात्" इति । “नहि कल्याणकृत्कश्चिद्दुर्गतिं तात ! गच्छति ॥ प्राप्य पुण्यकृताॉल्लोकामुषित्वा शाश्वतीः समाः । शुचीनां श्रीमतां गेहे योगभ्रष्टोऽभि जायते ॥ अथवा योगिनामेव कुले भवति धीमताम् ।" इत्युक्तरीत्या तस्य विशिष्टकुलप्रसूतिं देहादिष्वनादरं ततो मुक्तिं चाभिधत्ते अथेत्यादिना । अथ मृगशरीरत्यागानन्तरमाङ्गिरसस्य यवीयस्यां कनिष्ठायां भार्यायां यन्मिथुनं स्त्रीपुंसयुग्मं समजायत तत्र मिथुने यस्तु पुमान् तं परमभागवतं राजर्षिप्रवरमुत्सृष्टं मृगशरीरं येन तं चरमशरीरेण विप्रत्वं गतमाहुरित्यन्वयः । आङ्गिरसप्रवरं विशिनष्टि । द्विजश्रेष्ठस्याङ्गिरसगोत्रोद्भवानां मध्ये प्रवरस्य शमादियुक्तस्य तत्र शमदमावन्तर्बाह्येन्द्रियनिग्रहौ तपोऽनशनादि स्वाध्यायाध्ययनं वेदाध्ययनं त्यागो दानं सन्तोषो दैवाल्लब्धेन तितिक्षा द्वन्द्वसहिष्णुता प्रश्रयो विनयः विद्या शास्त्रजन्यज्ञानं अनसूया परेषु दोषानाविष्करणमात्मज्ञानं ज्ञानयोगः आनन्दो ब्रह्मानन्दानुभवरूपो भक्तियोगः, आत्मना स्वेन स्वसदृशाः श्रुतादयः गुणा येषां ते, श्रुतं वेदार्थश्रवणं, नव सोदरा अङ्गजा आत्मजा बभूवुः ज्येष्ठायां भार्यायामिति शेषः ॥ १-२ ॥
</details>

#### (श्लोक - 3)


<details open><summary>विश्वास-प्रस्तुतिः</summary>

तत्रापि स्वजनसंगाच्च भृशमुद्विजमानो भगवतः कर्मबन्धविध्वंसनश्रवणस्मरण गुणविवरण चरणारविन्दयुगलं मनसा विदधदात्मनः प्रतिघातमाशङ्कमानो भगवदनुग्रहेणानुस्मृतस्वपूर्वजन्मावलिरात्मानमुन्मत्त जडान्धबधिरस्वरूपेण दर्शयामास लोकस्य ॥
</details>

<details><summary>मूलम्</summary>

तत्रापि स्वजनसङ्गाच्च भृ[^m1]शमुद्विजमानो भगवतः कर्मबन्धविध्वंसनश्रवणस्मरणगुणविवरणचरणारविन्दयुगलं मनसा विदधदात्मनः प्रतिघातमाशङ्कमानो भगवदनुग्रहेणानुस्मृतस्वपूर्वजन्मावलिरात्मानमुन्मत्त[^m2]जडान्धबधिरस्वरूपेण दर्शयामास लोकस्य ॥ 3 ॥

[^m1]: प्राचीन पुस्तके 'भृशमुद्विजमानो' इति प्रच्युतम् ।

[^m2]: मत्तजडबधिरस्वरूपेण ।

</details>

<details><summary>अनुवाद (कन्नड)</summary>

ई जन्मदल्लियू भगवन्तन कृपॆयिन्द तन्न हिन्दिन जन्मपरम्परॆय नॆनपु इद्दुदरिन्द अवनु ‘तन्न योगदल्लि पुनः विघ्नवु ऒदगदिरलि’ ऎम्ब आशङ्कॆयिन्दले तम्म बन्धुगळ सहवासदिन्दलू हॆदरुत्तिद्दनु. यार स्मरणॆ मत्तु गुणकीर्तनॆगळन्नु सदामाडुत्तिरुवुदरिन्द सकल कर्मबन्धनगळु कत्तरिसिहोगुववो, आ भगवन्तन अडिदावरॆगळन्ने तन्न हृदयदल्लि धरिसिकॊण्डिद्दु, बेरॆयवर दृष्टिगॆ तानु हुच्चनन्तॆयू, मूर्खनन्तॆयू, कुरुडनन्तॆयू, किवुडनन्तॆयू तोर्पडिसिकॊळ्ळुत्तिद्दनु. ॥3॥
</details>

<details><summary>वीरराघवः</summary>

तत्रापि विप्रजन्मन्यपि स्वजनसङ्गादात्मनः प्रतिघातं भ्रंशमाशङ्कमानस्तत्र हेतुः भगवदनुग्रहेणैवानुस्मृता स्वीया पूर्वजन्मनामावलिः परम्परा येन सः आत्मानमुन्मत्तादिरूपेण लोकस्य दर्शयामास । किं कुर्वन् कर्मबन्धविध्वंसनं श्रवणं स्मरणं गुणानां विवरणं कथनं यस्य तत्कर्मबन्धविध्वंसनसमर्थश्रवणादियुक्तमित्यर्थः, एवंविधं भगवतश्चरणारविन्दं मनसा विदधानः विशेषेण धारयन् ॥ ३ ॥
</details>

#### (श्लोक - 4)


<details open><summary>विश्वास-प्रस्तुतिः</summary>

तस्यापि ह वा आत्मजस्य विप्रः पुत्रस्नेहानुबद्धमना आसमावर्तनात्संस्कारान्यथोपदेशं विदधान उपनीतस्य च पुनः शौचाचमनादीन्कर्मनियमाननभिप्रेतानपि समशिक्षयदनुशिष्टेन हि भाव्यं पितुः पुत्रेणेति ॥
</details>

<details><summary>मूलम्</summary>

तस्यापि ह वा आत्मजस्य[^m3] विप्रः पुत्रस्नेहानुबद्धमना आसमावर्तनात्संस्कारान् यथोपदेशं विदधान उपनीतस्य च पुनः शौचाचमनादीन् कर्मनियमाननभिप्रेतानपि समशिक्षयदनुशिष्टेन हि भाव्यं पितुः पुत्रेणेति ॥ 4 ॥

[^m3]: आत्मजस्य स विप्रः ।

</details>

<details><summary>अनुवाद (कन्नड)</summary>

तन्दॆगादरो इतर मक्कळल्लिरुवष्टे प्रेम इवनल्लियू इत्तु. आ विप्रवर्यनु हुच्चनन्तॆ काणुत्तिद्द तन्न ई मगनिगू शास्त्रानुसारवागि समावर्तनदवरॆगिन विवाह पूर्वभावियाद संस्कारगळॆल्लवन्नु माडबेकॆम्ब मनस्सिनिन्द अवनिगॆ उपनयनसंस्कार माडिदनु. हुडुगनिगॆ इष्टविल्लदिद्दरू तन्दॆयु शास्त्रविधिगनुसारवागि शौच-आचमनवे मुन्ताद ऎल्ल आवश्यक कर्मगळन्नु तन्न कर्तव्यवॆम्ब भावनॆयिन्द अवनिगॆ कलिसिदनु.॥4॥
</details>

<details><summary>वीरराघवः</summary>

स विप्रः आङ्गिरसस्तस्य जडादिवेषस्य पुत्रस्य पुत्रस्नेहेनानुबद्धमासक्तं मनो यस्य तथाभूतः सन् समावर्तनं स्नातकं तत्पर्यन्तान् संयतान् संस्कारान् गर्भाधानादीन् यथाविधि कुर्वाण उपनीतस्य तस्यानभिप्रेतान् पूर्ववासनयावगतत्वात् शिक्षणीयत्वेनानभिप्रेतानपि शौचाचमनादीन् कर्मनियमान्नित्यनैमित्तिकादिभेदेन नियतान् समशिक्षयत् । शिक्षायां हेतुमाह अनुशिष्टेनेति । पितुः सकाशादनुशिष्टेन विविच्य ज्ञापितेनैव पुत्रेण भवितव्यमितीति बुद्ध्येत्यर्थः ॥ ४ ॥
</details>

#### (श्लोक - 5)


<details open><summary>विश्वास-प्रस्तुतिः</summary>

स चापि तदु ह पितृ संनिधावेवासध्रीचीनमिव स्म करोति छन्दांस्य ध्यापयिष्यन् सह व्याहृतिभिः सप्रणवशिरसिपदीं सावित्रीं ग्रैष्मवासंतिकान्मासानधीयानमप्य समवेतरूपं ग्राहयामास ॥
</details>

<details><summary>मूलम्</summary>

स चापि तदु ह पितृसंनिधावेवासध्रीचीनमिव स्म करोति छन्दोस्यध्यापयिष्यन् सह व्याहृतिभिः सप्रणवशिरस्रिपदीं सावित्रीं ग्रैष्मवासंतिका[^m4]न्मासानधीयानमप्यसमवेतरूपं ग्राहयामास ॥ 5 ॥

[^m4]: प्राचीने पाठे "कान्" पाठः खण्डितः ।

</details>

<details><summary>अनुवाद (कन्नड)</summary>

आदरॆ भरतनादरो तन्न तन्दॆय ऎदुरिनल्लिये अवन उपदेशक्कॆ विरुद्धवागिये आचरिसुत्तिद्दनु. वर्षाकालदल्लि अवनिगॆ वेदाध्ययनवन्नु प्रारम्भिस बेकॆन्दु तन्दॆयु बयसुत्तिद्दनु. आदरॆ वसंत मत्तु ग्रीष्मऋतुगळ नाल्कु तिङ्गळु हेळि कॊट्टरू भरतनिगॆ व्याहृति मत्तु गायत्रिशिरस्सिनिन्द कूडिद त्रिपदा गायत्रि मन्त्रवन्नू कूड चॆन्नागिकलिसलागलिल्ल. ॥5॥
</details>

<details><summary>वीरराघवः</summary>

सोऽपि च पितुः शिक्षानिर्बन्धनिवृत्तये तत्सन्निधावसध्रीचीनमसमीचीनमिव करोति छन्दांस्यध्यापयिष्यन् “श्रावण्यां प्रौष्ठपद्यां वा उपाकृत्य यथाविधि । युक्तश्छन्दांस्यधीयीत मासान्विप्रोऽर्थपञ्चमान्" इत्युक्तरीत्या वेदानध्यापयिष्यन् तावदादौ व्याहृतिभिः सह प्रणवशिरः सहितां त्रिपदीं सावित्रीं गायत्री व्याहृतयो भूरादयः प्रणवमोङ्कारः शिरः ओमापोज्योतिरित्यादि एवंभूतां सावित्रीं ग्रैष्मवासन्तिकान्मासांश्चतुरो मासानधीयानमप्यध्ययनं कुर्वाणमपि पुत्रमसमवेतरूपं स्वरादिगायत्र्यानुपूर्व्या वियुक्तं न भवति यथा तथा ग्राहयामास तावता कालेनापि स्वरानुपूर्व्या वियुक्तव्याहृतिसहिता गायत्री तस्य दृढा नाभूदित्यर्थः ॥ ५ ॥
</details>

#### (श्लोक - 6)


<details open><summary>विश्वास-प्रस्तुतिः</summary>

एवं स्वतनुज आत्मन्यनुरागावेशितचित्तः शौचाध्ययनव्रतनियमगुर्वनल शुश्रूषणाद्यौपकुर्वाणककर्माण्यनभियुक्तान्यपि समनुशिष्टेन भाव्यमित्यसदाग्रहः पुत्रमनुशास्य स्वयं तावदनधिगतमनोरथः कालेनाप्रमत्तेन स्वयं गृह एव प्रमत्त उपसंहृतः ॥
</details>

<details><summary>मूलम्</summary>

एवं स्वतनुज आत्मन्यनुरागावेशितचित्तः शौचाध्ययनव्रतनियमगुर्वनलशुश्रूषणाद्यौपकुर्वाणककर्माण्यनभियुक्तान्यपि समनुशिष्टेन भाव्यमित्यसदाग्रहः पुत्रमनुशास्य स्वयं तावदनधिगतमनोरथः कालेनाप्रमत्तेन स्वयं गृह एव[^m5] प्रमत्त उपसंहृतः ॥ 6 ॥

[^m5]: स्वयं गृहे प्रमत्त ।

</details>

<details><summary>अनुवाद (कन्नड)</summary>

हीगिद्दरू तन्दॆगॆ आ बालकन मेलॆ तन्न आत्मदल्लिरुवष्टे प्रेमवु तुम्बित्तु. अदक्कागि आतनिगॆ कलियुव प्रवृत्तिये इल्लदिद्दरू ‘पुत्रनिगॆ ऒळ्ळॆय शिक्षणवन्नु नीडबेकु’ ऎम्ब आग्रहदिन्द अवनिगॆ शौच, वेदाध्ययन, व्रत,नियम, गुरुविन मत्तु अग्निय सेवॆ इवे मुन्ताद ब्रह्मचर्याश्रमद आवश्यकवाद नियमगळन्नु कलिसुत्तले इद्दनु. आदरॆ पुत्रनन्नु शिक्षितनन्नागि नोडुव अवन मनोरथ पूर्णवागले इल्ल. स्वतः तानू कूड भगवद्भजनरूपवाद मुख्य कर्तव्यवन्नु मरॆतु केवल मनॆवार्तॆयल्ले तॊडगिरुत्ता ऎच्चरिकॆ इल्लदिरुवागले कालवशनादनु. ॥6॥
</details>

<details><summary>वीरराघवः</summary>

एवं स्वात्मजे आत्मनि “आत्मा वै पुत्रनामासि" इति श्रुत्युक्तरीत्या पुत्ररूपे आत्मन्यनुरागेणावेशितमासञ्जितं चित्तं येन सः शौचादीन्यौपकुर्वाणस्य सावधिब्रह्मचर्यवतो यानि कर्माणि उपकुर्वाणो गुरुशुश्रूषादिना वेदाध्ययनादि कुर्वाणः ब्रह्मचारी शौचं स्नानादिजन्या शुद्धिः व्रतानि काण्डव्रतादीनि तान्यभियुक्तान्मप्यविस्मृतवेदस्य तस्याध्ययनानपेक्षत्वादध्यापनाङ्गानि कर्माण्यनुपयुक्तानीत्यर्थः, सम्यगनुशिष्टेन पुत्रेण भाव्यमित्यसदाग्रहः दुरभिमानवान् पुत्रमनुशास्यापि शिक्षित्वापि अनधिगतः मनोरथः पुत्रवैदुष्यरूपो येन सः तावदेवाप्रमत्तेन कालेन मृत्युना स्वयंगृहे प्रमत्तः सन्नुपसंहृतः मृत इत्यर्थः ॥ ६ ॥
</details>

#### (श्लोक - 7)


<details open><summary>विश्वास-प्रस्तुतिः</summary>

अथ यवीयसी द्विजसती स्वगर्भजातं मिथुनं सपत्न्या उपन्यस्य स्वयमनुसंस्थया पतिलोकमगात् ॥
</details>

<details><summary>मूलम्</summary>

अथ यवीयसी द्विजसती स्वगर्भजातं मिथुनं सपत्न्या उपन्यस्य स्वयमनुसंस्थया पतिलोकमगात् ॥ 7 ॥
</details>

<details><summary>अनुवाद (कन्नड)</summary>

आग अवन किरिय हॆण्डतियु तन्नल्लि हुट्टिद इब्बरु बालकरन्नु तन्न सवतिगॆ ऒप्पिसि तानु सहगमनमाडि पतिलोकवन्नु सेरिदळु. ॥7॥
</details>

<details><summary>वीरराघवः</summary>

अथ संहृत्यनन्तरं यवीयसी कनिष्ठा द्विजसती द्विजभार्या स्वगर्भजातं मिथुनं सपत्न्या उपसमीपे निधाय सपत्न्यधीनं कृत्वा स्वयमनुसंस्थया अनुसरणप्रक्रियया पतिलोकमगात्प्राप्तवती ॥ ७ ॥
</details>

#### (श्लोक - 8)


<details open><summary>विश्वास-प्रस्तुतिः</summary>

पितर्युपरते भ्रातर एनमतत्प्रभावविद- सय्यां विद्यायामेव पर्यवसितमतयो न परविद्यायां जडमतिरिति भ्रातुरनुशासन निर्बन्धान्न्यवृत्संत ॥
</details>

<details><summary>मूलम्</summary>

पितर्युपरते भ्रातर एनमतत्प्रभावविदस्रय्यां विद्यायामेव पर्यवसितमतयो न परविद्यायां जडमतिरिति भ्रातुरनुशासननिर्बन्धान्न्यवृत्स[^m6]न्त ॥ 8 ॥

[^m6]: निर्बन्धान्न्यवृत्स्यन्त ।

</details>

<details><summary>अनुवाद (कन्नड)</summary>

भरतन ऒडहुट्टिदवरॆल्लरू कर्मकाण्डवन्ने सर्व श्रेष्ठवॆन्दु तिळियुत्तिद्दरु. ब्रह्मज्ञानरूप वाद पराविद्यॆय परिचयवे इल्लदवरू, भरतन प्रभाववन्नु अरियदवरू आगिद्दु, अवनन्नु शुद्ध मूर्खनॆन्दे तिळियुत्तिद्दरु. आद्दरिन्द तन्दॆयु सर्गस्थनाद बळिक अवरु अवनन्नु ओदु-बरहवन्नु कलिसुव आग्रहवन्नु बिट्टुबिट्टरु. ॥8॥
</details>

<details><summary>वीरराघवः</summary>

पितर्युपरते मृते सति भ्रातरो नव एनं जडमतिरिति बुद्ध्याऽनुशासनरूपान्निर्बन्धान्न्यवृत्सन्त निवर्त्तितुमैच्छन् शिक्षां नाकुर्वन्नित्यर्थः । जडमतिरित्यत्र हेतुं वदन्विशिनष्टि । अतत्प्रभावविदस्तस्य भ्रातुः प्रभावमजानन्तः तत्रापि हेतुः त्रय्यामेव विद्यायां कर्माविबोधात्मककेवलवेदविद्यायामेव पर्यवसितमतयः न ब्रह्मविद्यायां वेदान्तविद्यायां पर्यवसितमतयः ॥ ८ ॥
</details>

#### (श्लोक - 9)


<details open><summary>विश्वास-प्रस्तुतिः</summary>

स च प्राकृतैर्द्विपदपशुभिरुन्मत्तजडबधिरेत्यभिभाष्यमाणो यदा तदनुरूपाणि प्रभाषते कर्माणि च स कार्यमाणः परेच्छया करोति विष्टितो वेतनतो वा याञ्चया यदृच्छया वोपसादितमल्पं बहु मृष्टं कदन्नं वाभ्यवहरति परं नेन्द्रिय प्रीतिनिमित्तम् नित्यनिवृत्तनिमित्तस्वसिद्धविशुद्धानुभवानन्दस्वात्मलाभाधिगमः सुखदुःखयो- र्ध्वन्द्वनिमित्तयोरसंभावितदेहाभिमानः ॥
</details>

<details><summary>मूलम्</summary>

स च प्राकृतैर्द्विपदपशुभिरुन्मत्तजडबधिरेत्यभिभाष्यमाणो यदा तदनुरूपाणि प्रभाषते कर्माणि च स कार्यमाणः परेच्छया करोति विष्टितो वेतनतो वा याञ्चया यदृच्छया वोपसादितमल्पं बहु मृष्टं कदन्नं वाभ्यवहरति परं नेन्द्रियप्रीतिनिमित्तम् । [^m7]नित्यनिवृत्तनिमित्तस्वसिद्धविशुद्धानुभवानन्दस्वात्मलाभाधिगमः सुखदुःखयोर्द्वन्द्वनिमित्तयोरसम्भावितदेहाभिमानः ॥ 9 ॥

[^m7]: नित्यवृत्तिनिमित्त ।

</details>

<details><summary>अनुवाद (कन्नड)</summary>

भरतनिगॆ मानापमानद भावनॆये इरलिल्ल. अदरिन्द साधारण नरपशुगळु अवनन्नु हुच्च, मूर्ख अथवा किवुड ऎन्दु हेळि करॆदागलू अवनु अदक्कॆ अनुरूपवागिये माताडुत्तिद्दनु. यारादरू तन्निन्द एने कॆलसवन्नु माडिसिकॊळ्ळलु बयसिदरॆ अवर इच्छॆगनुगुणवागि आ कॆलसवन्नु माडिकॊडु त्तिद्दनु. कूलि इल्लद बिट्टिय कॆलसवन्नागली, कूलिय कॆलसवन्नागली, यारादरू माडलु बेडिदरॆ अवरन्नु एनू केळदॆ अवरु स्वल्पवो हॆच्चागियो ऎष्टु कॊट्टरॆ अष्टन्नु, ऒळ्ळॆय अन्नवो, कॆट्ट अन्नवो एनू कॊट्टरू नालिगॆय रुचि नोडदॆये तिन्दुबिडुत्तिद्दनु. स्वतः सिद्धवाद केवल ज्ञानानन्द स्वरूपवाद आत्मज्ञानवु आतनिगॆ उण्टागिद्दरिन्द शीत-उष्ण, मान-अपमान मुन्ताद द्वन्द्व गळिन्दुण्टागुव सुख-दुःखादिगळल्लि देहाभि मानद स्फूर्तिये आतनिगॆ उण्टागुत्तिरलिल्ल. ॥9॥
</details>

<details><summary>वीरराघवः</summary>

यदा स जडविप्रो द्विपदपशुभिर्हे उन्मत्त जड बधिरेत्यभिभाष्यमाणस्तदा तदनुरूपाणि उन्मत्ताद्यनुरूपाणि उन्मादान्ध्यजाड्यबाधिर्यादिसूचकानि वचांस्याभाषते स्वयं निर्व्यापारोऽपि परेच्छया कार्यमाणः कर्माणि करोति मूल्यमन्तरेण बलाद्यत्कर्म कार्यते सा विष्टिः वेतनं भृतिः । विष्ट्यादिभिर्यदृच्छया दैवाद्वोपसादितं प्राप्तं तदप्यल्पं बहु वा मृष्टं कदन्नं वाऽभ्यवहरति भक्षयति परं केवलं प्रारब्धोपभोगयुक्तदेहधारणार्थं भुङ्क्ते न त्विन्द्रियप्रीतये ॥ ९ ॥
</details>

#### (श्लोक - 10)


<details open><summary>विश्वास-प्रस्तुतिः</summary>

शीतोष्णवातवर्षेषु वृष इवानावृताङ्गः पीनः संहननाङ्गःस्थण्डिलसंवेशनानुन्मर्दना मज्जनरजसा महामणि रिवानभिव्यक्तब्रह्मवर्चसः कुपटावृत कटिरुपवीतेनोरुमषिणाद्विजातिरिति ब्रह्मबन्धुरिति संज्ञयातज्ज्ञजनावमतो विचचार ॥
</details>

<details><summary>मूलम्</summary>

शीतोष्णवातवर्षेषु वृष इवाना[^m8]वृताङ्गः पीनः संहननाङ्गः स्थण्डिलसंवेशनानुन्मर्दनामज्जनरजसा महामणिरिवानभिव्यक्तब्रह्मवर्चसः कुपटावृतकटिरुपवीतेनोरुमषिणा द्विजातिरिति ब्रह्मबन्धुरिति संज्ञया[^m9]तज्ज्ञजनावमतो विचचार ॥ 10 ॥

[^m8]: इवापावृताङ्गः ।

[^m9]: बन्धुरितिसंज्ञोऽतज्ज्ञ ।

</details>

<details><summary>अनुवाद (कन्नड)</summary>

चळि, सॆकॆ, मळॆ, बिरुगाळि इवावुदन्नू लॆक्किसदॆ बरिमैयल्लि ऎल्लॆन्दरल्लि बिद्दु कॊण्डिरुत्तिद्दनु. आदरॆ अवन अङ्गाङ्गगळॆल्लवू दष्टपुष्टवागि दृढवागिद्दवु. अवनु बरी नॆलदल्ले बिद्दुकॊण्डिरुत्तिद्दनु. ऎन्दू ऎण्णॆ हच्चिकॊळ्ळुत्तिरलिल्ल. स्नानवन्नू माडुत्तिरलिल्ल. इदरिन्द देहक्कॆ कॊळॆयु सदामॆत्तिकॊण्डिरुत्तित्तु. अवन ब्रह्म तेजस्सु धूळिनिन्द मुच्चिकॊण्डिरुव अमूल्यवाद मणि-माणिक्यदन्तॆ अडगिकॊण्डित्तु. नडुविगॆ ऒन्दु कॊळॆयाद बट्टॆयन्नु सुत्तिकॊण्डिरुत्तिद्दनु. अवन जनिवारवू तुम्बा कॊळकागित्तु. आद्दरिन्द अज्ञानिगळु ‘ईतनु यावनो ऒब्ब ब्राह्मणनु, आदरॆ अधम ब्राह्मणनु’ ऎन्दु हेळि अवनन्नु तिरस्करिसुत्तिद्दरु. आदरॆ भरतनु अदावुदन्नू विचार माडदॆ स्वच्छन्दवागि ओडाडुत्तिद्दनु. ॥10॥
</details>

<details><summary>वीरराघवः</summary>

तत्र हेतुं वदन्विशिनष्टि नित्येति । नित्यं निवृत्तानि निमित्तानि सुखदुःखनिमित्तानि पुण्यापुण्यकर्माण्यात्मस्वरूपतिरोधायकानि यस्मात्स एवंविधो यः स्वसिद्धविशुद्धानुभवानन्दः स्वात्मा नित्यसिद्धरागादिरहितज्ञानानन्दस्वरूप आत्मा तस्याधिगमः याथात्म्यविज्ञानं तन्नित्यं सदा यस्य । द्वन्द्वानि शीतोष्णादीनि निमित्तानि कारणानि ययोस्तयोः सुखदुःखयोरसम्भावितदेहाभिमानः द्वन्द्वनिमित्तसुखदुःखादिप्रयुक्तदेहात्माभिमानसम्भावनामात्ररहित इत्यर्थः, अत एव शीतातपादिषु वृष इव बलीवर्द्द इवानावृतमनाच्छन्नमङ्गं यस्य सः पीनः परिपुष्टसर्वावयवः संहननानि कठिनान्यङ्गानि यस्य स्थण्डिलसंवेशनं भूशयनम् अनुन्मर्द्दनं तैलेनाङ्गमर्दनाभावः अमज्जनं मलापनयनार्थं स्नानाभावः एभिर्यद्रजः शरीरमालिन्यं तेनानभिव्यक्तमप्रकटं ब्रह्मवर्चसं ब्रह्मतेजो यस्य यथा महामणिर्बाह्यमलेनानभिव्यक्ततेजा भवति । कुत्सितेन पटेनावृता कटिर्यस्य उरुमषिणा प्रभूतं मलं यस्य तेनोपवीतेनोपलक्षणेन द्विजातिरित्यादिसंज्ञया वाचकशब्देन व्यवह्रियमाणोऽतज्ज्ञजनैः योगीश्वरचर्यानभिज्ञजनैरवमतः निन्दितः सन् विचचार ॥ १० ॥
</details>

#### (श्लोक - 11)


<details open><summary>विश्वास-प्रस्तुतिः</summary>

यदा तु परत आहारं कर्मवेतनत ईहमानः स्वभ्रातृभिरपि केदारकर्मणि निरूपितस्तदपि करोति किन्तु न समं विषमं न्यूनमधिकमिति वेद कणपिण्या कलीकरणकुल्माषस्थाली पुरीषादीन्यप्यमृतवद भ्यवहरति ॥
</details>

<details><summary>मूलम्</summary>

यदा तु परत आहारं कर्म वेतनत[^m10] ईहमानः स्वभ्रातृभिरपि केदारक[^m11]र्मणि निरूपितस्तदपि करोति किन्तु न समं विषमं न्यूनमधिकमिति वेद कणपिण्याकफलीकरणकुल्माषस्थालीपुरीषादीन्यप्यमृतवदम्यवहरति ॥ 11 ॥

[^m10]: वेतन ईहमानः ।

[^m11]: प्राचीने पुस्तके 'र्म' अयमंशः खण्डितः ।

</details>

<details><summary>अनुवाद (कन्नड)</summary>

इतरर मनॆगळल्लि कॆलसवन्नु माडि हॊट्टॆहॊरॆयुवुदन्नु कण्डु भरतन सोदररु आतनन्नु कॆसरुगद्दॆय कॆलसक्कॆ नेमिसिदरु. आ महात्मनु अदन्नू माड तॊडगिदनु. आदरॆ आतनिगॆ गद्दॆय भूमियु समतलवागिदॆये, ऎत्तर-तग्गागिदॆये, चिक्कदागिदॆये, दॊड्डदागिदॆये ऎम्बुदर कडॆगॆ स्वल्पवू गमनविरलिल्ल. सहोदररु आतनिगॆ नुच्चन्नो, हिण्डि यन्नो, तौडन्नो हळसिहोद उद्दन्नो, पात्रॆ यल्लि अण्टिकॊण्डिद्द सीदुहोद अन्नवन्नो तिन्नलु कॊडुत्तिद्दरु. अदन्नु अवनु अमृततुल्यवॆन्दु भाविसि तिन्दुबिडुत्तिद्दनु. ॥11॥
</details>

<details><summary>वीरराघवः</summary>

यदा तु वेतनाद्भृतेः परेभ्यः आहारमीहमानः इच्छन्भवति, वेतनमिति पाठे आहारमित्यस्यानन्तरं लब्धुमिति शेषः । आहारमन्नादिकं लब्धुं वेतनमीहमानः कुर्वाणो भवति तदा आहारप्रलोभनेन स्वभ्रातृभिः केदारकर्मणि शालिक्षेत्रकर्द्दमविलोडनादौ नियुक्तस्तदपि केदारकर्म करोति किं त्वत्र कर्द्दमस्य प्रक्षेपे क्षेत्रं समम्भवेदित उद्धरणे विषमं स्यादिति न वेद वैषम्यं नैव पश्यति । न्यूनमधिकं वा स्यादिति भ्रातृभिर्दत्तान्नकणादीनप्यमृतवद्भक्षयति । कणाश्चूर्णतण्डुलाः पिण्याकस्तैलयन्त्रोद्धृतं तिलपिष्टं फलीकरणं तुपः कुल्माषा कुलत्थाः दुष्टा माषाः स्थालीपुरीषं पात्रलग्नं दग्धान्नम् ॥ ११ ॥
</details>

#### (श्लोक - 12)


<details open><summary>विश्वास-प्रस्तुतिः</summary>

अथ कदाचित्कश्चिद् वृषलपतिर्भद्रकाल्यै पुरुष पशुमालभतापत्यकामः ॥
</details>

<details><summary>मूलम्</summary>

अथ कदाचित्कश्चिद् वृषलपतिर्भद्रकाल्यै [^m12]पुरुषपशुमालभतापत्यकामः ॥ 12 ॥

[^m12]: भद्रकाल्यै पशुमालभत ।

</details>

<details><summary>अनुवाद (कन्नड)</summary>

हीगिरुवाग ऒम्मॆ अधर्मिष्ठनाद कळ्ळरतण्डद नायकनु पुत्रकामनॆगागि भद्रकालिगॆ नरबलि यन्नु कॊडुव संकल्प माडिदनु. ॥12॥
</details>

<details><summary>वीरराघवः</summary>

एवं तस्य देहानादरमभिधायाथ "कृतकृत्याः प्रतीक्षन्ते मृत्युं प्रियमिवातिथिम्” इत्युक्तरीत्या मरणोद्योगेऽप्यसम्भ्रमं वक्तुं तस्याश्चर्यतमत्वमाविष्कुर्वन्नाह अथेति । हे विष्णुरात ! भरतस्येदं वक्ष्यमाणमद्भुतं कर्म शृणु, कश्चिद् वृषल्याः शूद्रायाः पतिः पुत्रकामः भद्रकाल्यै पशुं पुरुषपशुमालभमानः 'पुत्रश्चेन्मम भविता तदा भवत्यै पुरुषपशुमालप्स्ये' इति कृतसङ्कल्पोऽभूदित्यर्थः ॥ १२ ॥
</details>

#### (श्लोक - 13)


<details open><summary>विश्वास-प्रस्तुतिः</summary>

तस्य ह दैवमुक्तस्य पशोः पदवीं तदनुचराः परिधावन्तो निशि निशीथसमये तमसावृतायामनधिगत पशव आकस्मिकेन विधिना केदारान् वीरासनेन मृगवराहादिभ्यः संरक्षमाणमङ्गिरःप्रवर सुतम पश्यन् ॥
</details>

<details><summary>मूलम्</summary>

तस्य ह दैवमुक्तस्य पशोः पदवीं तदनुचराः परिधावन्तो निशि नि[^m13]शीथसमये तमसाऽऽवृतायामनधिगतपशव आकस्मिकेन विधिना केदारान् वीरासनेन मृगवराहादिभ्यः संरक्षमाणमङ्गिरःप्रवरसुतमपश्यन् ॥ 13 ॥

[^m13]: प्राचीने पुस्तके 'नि' खण्डितः ।

</details>

<details><summary>अनुवाद (कन्नड)</summary>

अवनु बलिकॊडुवुदक्कागि हिडिदुहाकिद्द मनुष्यरूपद पशुवु दैववशदिन्द सॆरॆयिन्द तप्पिसिकॊण्डु ओडि होयितु. अवनन्नु हुडुकुवुदक्कागि नायकन सेवकरु नाल्कू कडॆगळल्लि ओडिदरु. आदरॆ कग्गत्तलॆ कविदिद्द अर्धरात्रियल्लि अवनु ऎल्लियू सिगलिल्ल. अदे समयदल्लि दैवयोगदिन्द अवर दृष्टियु अकस्मात्तागि जिङ्कॆ-हन्दि मुन्ताद प्राणिगळिन्द हॊलवन्नु कायुवुदक्कागि वीरासनदल्लि कुळितिद्द आङ्गीरस गोत्रद ब्राह्मणकुमार भरतन मेलॆ बित्तु. ॥13॥
</details>

<details><summary>वीरराघवः</summary>

तस्यैवं कृतसङ्कल्पस्य पुत्रप्राप्तिरूपसिद्ध्यनन्तरं दैवालब्धं पशुमानयतेत्युक्तास्तदनुचराः शूद्राः दैवाद्विमुक्तस्य आलभ्यस्य पशोः पदवीं प्रति परितो धावन्तः अन्वेषमाणाः तमसा व्याप्तायां निशि रात्रावर्द्धरात्रिसमये अनधिगतः पशुर्यैस्ते आकस्मिको दैवनिमित्तो विधिः प्रकारस्तेन वीरासनेन ऊर्ध्वावस्थानेन केदारान् मृगादिभ्यः संरक्षमाणं गोबलीवर्द्दन्यायेन वराहशब्दप्रयोगः, आङ्गिरसप्रवरस्य सुतं भरतमपश्यन् दृष्टवन्तः॥ १३॥
</details>

#### (श्लोक - 14)


<details open><summary>विश्वास-प्रस्तुतिः</summary>

अथ त एनमनवद्यलक्षणमवमृश्य भर्तृ कर्मनिष्पत्तिं मन्यमाना बद्ध्वा रशनया चण्डिकागृहमुपनिन्युर्मुदा विकसितवदनाः ॥
</details>

<details><summary>मूलम्</summary>

अथ त एनमनवद्यलक्षणमवमृश्य भर्तृकर्मनिष्पत्तिं मन्यमाना बद्ध्वा रशनया चण्डिकागृहमुपनिन्युर्मुदा विकसितवदनाः ॥ 14 ॥
</details>

<details><summary>अनुवाद (कन्नड)</summary>

‘इदु तुम्बा ऒळ्ळॆय लक्षणगळिन्द कूडिद नरपशुवागिदॆ. इदरिन्द नम्म ऒडॆयन कार्यवु खण्डितवागि सिद्धिसुवुदु’ ऎम्ब भावनॆयिन्द अवर मुखगळु आनन्ददिन्द अरळिदवु. ऒडनॆये आतनन्नु हग्गगळिन्द कट्टि चण्डिकादेविय देवालयक्कॆ तन्दरु. ॥14॥
</details>

<details><summary>वीरराघवः</summary>

अथैनमाङ्गिरससुतमनवद्यानि निर्दुष्टान्यङ्गानि यस्य पङ्गुत्वकाणत्वादिरहितमवमृश्य ज्ञात्वा भर्तुः कर्मणः पुरुषपश्वालम्भनकर्मणः निष्पत्तिं मन्यमाना रशनया रज्ज्वा बध्वा मुदा विकसितानि वदनानि येषां ते चण्डिकाया भद्रकाल्या मन्दिरं प्रत्युपनिन्युर्नीतवन्तः ॥ १४ ॥
</details>

#### (श्लोक - 15)


<details open><summary>विश्वास-प्रस्तुतिः</summary>

अथ पणयस्तं स्वविधिनाभिषिच्याहतेन वाससाच्छाद्य भूषणालेपस्रक्तिलकादिभिरु पस्कृतं भुक्तवन्तं धूपदीपमाल्यलाजकिसल याङ्कुर लोपहारोपेतया वैशस संस्थया महता गीतस्तुतिमृदङ्गपणवघो- षेण च पुरुषपशुं भद्रकाल्याः पुरत उपवेशयामासुः ॥
</details>

<details><summary>मूलम्</summary>

अथ पणयस्तं स्वविधिनाभिषिच्याहतेन वाससाऽऽच्छाद्य भूषणालेपस्रक्तिलकादिभिरुपस्कृतं भुक्तवन्तं धूपदीपमाल्यला[^m14]जकिसलयाङ्कुरफलोपहारोपेतया वैशससंस्थया महता गीतस्तुतिमृदङ्गपणवघोषेण च[^m15] पुरुषपशुं भद्रकाल्याः पुरत उपवेशयामासुः ॥ 15 ॥

[^m14]: लाजा ।

[^m15]: च तं पुरुष ।

</details>

<details><summary>अनुवाद (कन्नड)</summary>

अनन्तर आ कळ्ळरु तम्म पद्धतियन्तॆ आतनिगॆ विधिपूर्वकवागि स्नानमाडिसि, हॊस बट्टॆगळन्नु उडिसि, बगॆ-बगॆय ऒडवॆगळिन्दलू, गन्ध, मालॆ, तिलक मुन्तादवुगळिन्द चॆन्नागि अलङ्करिसि, ऊट माडिसिदरु. मत्तॆ धूप, दीप, मालॆ, अरळु, ऎलॆ, धान्यद मॊळकॆ, फलगळु मुन्ताद पूजासामग्रिगळॊडनॆ बलिदानद विधियन्तॆ हाडुगळन्नु हाडुत्ता, स्तुतिसुत्ता, मृदङ्ग, डोलु मुन्ताद वाद्यगळन्नु नुडिसुत्ता आ नरपशुवन्नु भद्रकाळिय मुन्दॆ तलॆबागिसि कुळ्ळिरिसिदरु. ॥15॥
</details>

<details><summary>वीरराघवः</summary>

अथ पणयः चोराः तमाङ्गिरससुतं स्वविधिना विशसनविधिनाभिषिच्य स्नापयित्वाहतेन नूतनेन वाससा वस्त्रेणाच्छाद्य भूषणादिभिरुपस्कृतमलं भुक्तवन्तं धूपादिभिरुपेतया युक्तया वैशससंस्थया हिंसाविधानेन महता स्तुत्यादिघोषेण च पुरुष एव पशुस्तं भद्रकाल्या अग्रे उपवेशयामासुः ॥ १५ ॥
</details>

#### (श्लोक - 16)


<details open><summary>विश्वास-प्रस्तुतिः</summary>

अथ वृषलराजपणिः पुरुष पशोरसृगासवेन देवीं भद्रकालीं यक्ष्यमाण स्तदभिमन्त्रितमसिमतिकरालनिशितमुपाददे ॥
</details>

<details><summary>मूलम्</summary>

अथ वृषलराजपणिः पुरुषपशोरसृगासवेन देवीं भद्रकालीं यक्ष्यमाणस्तदभिमन्त्रितमसिमतिकरालनिशितमुपाददे ॥ 16 ॥
</details>

<details><summary>अनुवाद (कन्नड)</summary>

अनन्तर कळ्ळर पुरोहितनाद दरोडॆकोरनु आ नर पशुविन रक्तदिन्द देवियन्नु तृप्तिपडिसलिक्कागि देवीमन्त्रगळिन्द अभिमन्त्रिसिद ऒन्दु हरितवाद खड्गवन्नु ऎत्तिकॊण्डनु. ॥16॥
</details>

<details><summary>वीरराघवः</summary>

अथ वृषलराजस्य पणिः पुरोहितत्वेन वर्तमानश्चोरः पुरुषपशोरसृप्रक्तमेवासवं मद्यं तेन च भद्रकालीं यक्ष्यमाणः तर्पयिष्यमाणः तदभिमन्त्रितं भद्रकालीमन्त्राभिमन्त्रितमतिभयङ्करं तीक्ष्णधारमसिं खड्गमुपाददे गृहीतवान् ॥ १६ ॥
</details>

#### (श्लोक - 17)


<details open><summary>विश्वास-प्रस्तुतिः</summary>

इति तेषां वृषलानां रजस्तमःप्रकृतीनां धनमदरजउत्सिक्तमनसां भगवत्कला वीरकुलं कदर्थीकृत्योत्पथेन स्वैरं विहरतां हिंसाविहाराणां कर्मातिदारुणं यद्ब्रह्मभूतस्य साक्षाद्ब्रह्मर्षिसुतस्य निर्वैरस्य सर्वभूतसुहृदः सूनायामप्यननुमतमालम्भनं तदुपलभ्य ब्रह्मतेजसातिदुर्विषहेण दन्दह्यमानेनवपुषा सहसोच्चचाट सैव देवी भद्रकाली ॥
</details>

<details><summary>मूलम्</summary>

इति तेषां वृषलानां रजस्तमःप्रकृतीनां धनमदरजउत्सिक्तमनसां भगवत्कलावीरकुलं कदर्थीकृत्योत्पथेन स्वैरं विहरतां हिंसाविहाराणां कर्मातिदारुणं यद्ब्रह्मभूतस्य साक्षाद्ब्रह्मर्षिसुतस्य निर्वैरस्य सर्वभूतसुहृदः सूनायामप्यननुमतमाल[^m16]म्भनं तदुपलभ्य ब्रह्मतेजसातिदुर्विषहेण दन्दह्यमानेन वपुषा सहसोच्चचाट[^m17] सैव देवी भद्रकाली ॥ 17 ॥

[^m16]: मालभनं ।

[^m17]: सहसोत्थाप्य बाढं ।

</details>

<details><summary>अनुवाद (कन्नड)</summary>

आ दरोडॆकोररादरो स्वाभाविकवागिये रजोगुणी-तमोगुणिगळागिद्दरु. अल्लदॆ धन मददिन्द अवर चित्तवु मत्तेरित्तु. हिंसॆयल्ले अवरिगॆ अभिरुचियित्तु. आ समयदल्लि अवरु श्रीभगवन्तन अंशस्वरूपनाद ब्राह्मणकुलवन्नु तिरस्करिसि स्वच्छन्दवागि दुर्मार्गद कडॆगॆ मुन्नुग्गि द्दरु. आपत्कालदल्लि याव हिंसॆयन्नु अनुमोदिस लागिदॆयो अदरल्लियू ब्राह्मणन वधॆयन्नु पूर्णवागि निषेधिसल्पट्टिदॆ. अदरल्लियू इवनु साक्षात् ब्रह्मभाववन्नु हॊन्दिद, वैरभावहीन हागू समस्त प्राणिगळल्लियू सौहार्दवन्नू हॊन्दिद्द ब्रह्मर्षिकुमारनन्नु बलिकॊडलु बयसुत्तिद्दरु. इन्तह भयङ्करवाद कुकर्मवन्नु कण्डु भद्र काळिय शरीरदल्लि तडॆयलसाध्यवाद भरतन ब्रह्म तेजस्सिन तापवु तुम्बि आकॆयु इद्दक्किद्दन्तॆ मूर्तियन्नु ऒडॆदुकॊण्डु अल्लि प्रकटळादळु. ॥17॥
</details>

<details><summary>वीरराघवः</summary>

इतीत्थं तेषां वृषलानां रजस्तमःप्रचुराणां धनमद एव रजस्तेन उत्सिक्तममर्यादं मनो येषां भगवत्कलया युक्तं वीराणां ब्राह्मणानां कुलं कदर्थीकृत्य तुच्छीकृत्य उत्पथे दुर्मार्गे यथेच्छं विहरतां हिंसैव विहारो येषां यदतिदारुणमालम्भनरूपं कर्म तदुपलभ्य सैव भद्रकाली देवी ब्रह्मभूतस्य ब्रह्मसाम्यमापत्स्यमानस्य ब्रह्मर्षेरङ्गिरसः सुतस्य सुनायां हिंसायामप्यननुमतस्य दुर्विषहेण सोढुमशक्येन ब्रह्मतेजसातितरां दह्यमानं वपुस्तेन हेतुना सहसा आशुच्चचाट प्रतिमां त्यक्त्वा बहिर्निर्गताभूदित्यर्थः ॥ १७ ॥
</details>

#### (गद्य - 18)


<details open><summary>विश्वास-प्रस्तुतिः</summary>

भृशममर्षरोषावेशरभसविलसितभ्रुकुटिविट-पकुटिलदंष्ट्रारुणेक्षणाटोपातिभयानकवदना हन्तुकामेवेदं महाट्टहासमतिसंरम्भेण विमुञ्चन्ती तत उत्पत्य पापीयसां दुष्टानां तेनैवासिना विवृक्णशीर्ष्णां गलात्स्रवन्तमसृगास- वमत्युष्णं सह गणेन निपीयातिपानमदविह्व- लोच्चैस्तरां स्वपार्षदैः सह जगौ ननर्त च विजहार च शिरःकन्दुकलीलया ॥
</details>

<details><summary>मूलम्</summary>

भृश[^m18]ममर्षरोषावेशरभसविलसितभ्रुकुटिविटपकुटिलदंष्ट्रारुणेक्षणाटोपातिभयानकवदना हन्तुकामे[^m19]वेदं महाट्टहासम[^m20]तिसंरम्भेण विमुञ्चन्ती तत उत्पत्य पापीयसां दु[^m21]ष्टानां तेनैवासिना विवृक्णशीर्ष्णां गलात्स्रवन्तमसृगासवमत्युष्णं सह गणेन निपीयातिपानमदविह्वलोच्चैस्तरां स्वपार्षदैः सह जगौ ननर्त च[^m22] विजहार च शिरःकन्दुकलीलया ॥ 18 ॥

[^m18]: नृशंसामर्षरोषावेशसमुत्थभ्रुकुटि ।

[^m19]: हन्तुकामैवेदं ।

[^m20]: महाट्टहाससंरम्भेण ।

[^m21]: वृषलानां ।

[^m22]: ननर्त विजहार च ।

</details>

<details><summary>अनुवाद (कन्नड)</summary>

कडुरोषदिन्दलू, असहनॆयिन्दलू आकॆय हुब्बुगळु मेलॆद्दु गण्टुहाकिकॊण्डिद्दवु. कराळवाद कोरॆदाडॆगळु हॊरगॆ चाचिकॊण्डिद्दवु. कण्णुगळु कॆम्पागि आकॆय मुखवु अत्यन्त भीकरवागित्तु. आकॆय आ कराळवाद रूपवन्नु नोडिदाग आकॆयु ई जगत्तन्ने संहरिसि बिडुवळो ऎम्बन्तॆ तोरुत्तित्तु. देवियु रोषावेशदिन्द गट्टियागि अट्टहास माडि पुरोहितन कैयिन्द अभिमन्त्रितवाद आ खड्गवन्नु कित्तुकॊण्डु अदरिन्दले आ ऎल्ल पापिगळ तलॆगळन्नू कडिदु हारिसिदळु मत्तु तन्न गणगळॊडनॆ आ दुष्टर कुत्तिगॆगळिन्द हरियुत्तिद्द बिसिरक्त रूपद मद्यवन्नु कुडिदु हुच्चेरि गट्टियागि हाडुत्ता कुणिदु कुप्पळिसुत्ता अवर तलॆबुरुडॆगळन्नु चॆण्डाडिदळु. ॥18॥
</details>

<details><summary>वीरराघवः</summary>

अमर्षोऽपराधासहनं रोषश्च वपुषो दाहस्तयोरावेशस्य रभसेन वेगेन विलसितो विजृम्भितो भ्रकुटीलक्षणो विटपः शाखा कुटिला दंष्ट्राश्चारुणे ईक्षणे च तेषामाटोपः संभ्रमस्तेनातिभयङ्करं वदनं यस्या इदं जगद्धन्तुकामेव हन्तुमुद्यतेवाट्टहासं सनादं हासं मुञ्चन्ती ततः स्थानादुत्पत्य वृक्णानि छिन्नानि शीर्षाणि शिरांसि येषां तेषामतिगर्वितानां पापिष्ठानां कण्ठात्स्रवन्तं प्रसृतमत्युष्णमसृगासवं रुधिररूपं मद्यं परिवारेण सह निपीयाति अत्यन्तरुधिरपानजमदेन विह्वला परवशा स्वपार्षदगणैः सहोच्चैस्तरां जगौ गानं कृतवती ननर्त च शिरांस्येव कन्दुकानि तेषां क्रीडया विजहार विहारं कृतवतीव ॥ १८ ॥
</details>

#### (गद्य - 19)


<details open><summary>विश्वास-प्रस्तुतिः</summary>

एव- मेव खलु महदभिचारातिक्रमः कार्त्स्न्येनात्मने लति ॥
</details>

<details><summary>मूलम्</summary>

एवमेव[^m23] खलु महदभिचारातिक्रमः कार्त्स्न्येनात्मने[^m24] फलति ॥ 19 ॥

[^m23]: एवं खलु ।

[^m24]: नात्मनि फलति ।

</details>

<details><summary>अनुवाद (कन्नड)</summary>

महापुरुषरिगॆ अत्याचारद अपचारवन्नॆसगिदरॆ अदु हीगॆये अदन्नु माडिदवन मेलॆ बन्दु ऎरगुवुदु. इदु सत्य. ॥19॥
</details>

<details><summary>वीरराघवः</summary>

ननु भद्रकाल्याराधनमेवं कथं विपरीतफलं तत्राह एवमेवेति । महत्स्वभिचाररूपः हिंसारूपः हिंसारूपोऽतिक्रमोऽपराधः कार्त्स्न्येनात्मने अभिचारिनृणामेव फलति किल ॥ १९ ॥
</details>

#### (गद्य - 20)


<details open><summary>विश्वास-प्रस्तुतिः</summary>

न वा एतद्विष्णुदत्त महदद्भुतं यदसंभ्रमः स्वशिरश्छेदन आपतितेपि विमुक्त- देहाद्यात्मभावसुदृढहृदयग्रन्थीनां सर्व- सत्त्व सुहृदात्मनां निर्वैराणां साक्षाद्भगवता- निमिषारिवरायुधेनाप्रमत्तेन तैस्तैर्भावैः परिरक्ष्यमाणानां तत्पादमूलमकुतश्चिद्भय- मुपसृतानां भागवतपरमहंसानाम् ॥20॥
</details>

<details><summary>मूलम्</summary>

न वा एत[^m25]द्विष्णुदत्त महदद्भुतं यदसम्भ्रमः स्वशिरश्छेदन आपतितेपि विमुक्तदेहाद्या[^m26]त्मभावसुदृढहृदयग्रन्थीनां सर्वसत्त्वसुहृदात्मनां निर्वैराणां साक्षाद्भगवतानिमिषारिवरायुधेनाप्रमत्तेन तै[^m27]स्तैर्भावैः परिरक्ष्यमाणानां तत्पादमूलमकुतश्चि[^m28]द्भयमुपसृतानां भागवतपरमहंसानाम् ॥ 20 ॥

[^m25]: एवं विष्णुदत्त ।

[^m26]: देहाध्यात्मभाव ।

[^m27]: तैस्तैर्भावैरभिरक्ष्यमाणानां ।

[^m28]: मकुतश्चन भयमुप ।

</details>

<details><summary>अनुवाद (कन्नड)</summary>

विष्णुदत्त महाराजने! यार देहाभि मानरूपवाद दृढवाद हृदय ग्रन्थियु बिच्चि होगिदॆयो, यारु समस्त प्राणिगळ आत्म स्वरूपनू, सुहृदनू, वैरहीननागिरुवनो, साक्षात् भगवन्तने भद्रकालि मुन्ताद बेरॆ-बेरॆ रूपगळन्नु धरिसि ऎन्दिगू गुरितप्पदिरुव कालचक्रवॆम्ब श्रेष्ठवाद शस्त्रदिन्द रक्षिसुत्तानो, यारु भगवन्तन निर्भय चरणकमलगळन्नु आश्रयिसिरुवनो, अन्तह भगवद्भक्त परमहंसरिगॆ तम्म तलॆयु कत्तरिसि होगुव कालवु बन्दरू यावरीतिय कळवळवू उण्टागुवुदिल्ल ऎम्बुदरल्लि अद्भुतवेनू इल्ल.॥20॥
</details>

<details><summary>अनुवाद (कन्नड) (समाप्तिः)</summary>
 
इति श्रीमद्भागवते महापुराणे पारमहंस्यां संहितायां पञ्चमस्कन्धे जडभरतचरिते नवमोऽध्यायः ॥ 9 ॥
</details>

<details><summary>वीरराघवः</summary>

नन्वेवमसंभावितमेवेदं यन्मरणाव्याकुलत्वं मारकेषु द्रोहाभावश्च तत्राह न चैतदिति । हे विष्णुदत्त ! भागवतपरमहंसानां भागवताश्च ते परमहंसाच तेषामेवंविधानां स्वशिरश्छेदे आपतिते प्राप्तेऽपि यदसंभ्रमः यः असंभ्रमः इत्येतन्महदद्भुतमतीवाश्चर्यं न भवति । परमहंसशब्दो विरक्तपरः, आङ्गिरससुतस्य चतुर्थाश्रमप्रवेशाभावात् । असंभ्रमे हेतुं वदन् विशिनष्टि मुक्तस्त्यक्तः देहादिष्वात्मभाव आत्माभिमानरूपः सुदृढो ग्रन्थिर्यैः सर्वेषु भूतेषु सुहृत्सौहार्दयुक्तः आत्मा मनो येषामत एवं निर्वैराणां देहात्माभिमानाभावाद्वैराभावाच्च व्याकुलत्वाद्यभाव इति भावः । देहात्माभिमानादिसत्त्वेऽपि न तेषां मरणभयमस्तीत्याह । साक्षाद्भगवताभिरक्ष्यमाणानां केन अनिमिषः कालः स एवारिश्वक्रं तेन वरायुधेनाप्रमत्तेनानलसेन तैस्तैर्भावैश्च भद्रकालीमारकप्रभृतिष्वपीश्वरात्मकत्वभावैश्चेति ॥ २० ॥

इति श्रीमद्भागवते महापुराणे पञ्चमस्कन्धे श्रीमद्वीरराघवाचार्य्यकृतभागवतचन्द्रचन्द्रिकायां नवमोऽध्यायः ॥ ९ ॥

</details>
