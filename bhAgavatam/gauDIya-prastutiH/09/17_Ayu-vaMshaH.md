+++
title = "१७ आयु-वंशः"

+++

**॥ ९.१७.१-३ ॥**

**श्री-बादरायणिर् उवाच**

**यः पुरूरवसः पुत्र आयुस् तस्याभवन् सुताः ।**  
नहुषः क्षत्रवृद्धश् च रजी राभश् च वीर्यवान् ॥**

**अनेना इति राजेन्द्र शृणु क्षत्रवृधोऽन्वयम् ।**  
क्षत्रवृद्ध-सुतस्यासन् सुहोत्रस्यात्मजास् त्रयः ॥**

**काश्यः कुशो गृत्समद इति गृत्समदाद् अभूत् ।**  
शुनकः शौनको यस्य बह्वृच-प्रवरो मुनिः ॥**

**श्रीधरः :**

आयोः सप्तदशे त्व् ऐल-ज्येष्ठ-पुत्रस्य पञ्चसु ।

सुत्र्षु क्षत्र-वृद्धादि-चतुर्णां वंश-वर्णनम् ॥

इह श्री-कृष्णावतार-प्रस्तावाय वंशानुक्रमणम् ऐलादि-क्रमेण प्रक्रान्तम् इति यस्य वंशे कृष्णावतारस् तस्य वंशोऽति-विततत्वाद् अन्ते निरूप्यते । अतः पुरूरवसः पुत्राणां पञ्चानां कनिष्ट्ःअनां वंशानुक्त्वेदानीं प्रथमस्य वंशम् आह---य इति । एवं नहुष-ययाति-यदु-प्रभृतिष्व् अपि द्रष्टव्यम् । क्षत्र-वृधः क्षत्र-वृद्धस्य ॥१-३॥

**क्रम-सन्दर्भः :** *न व्याख्यातम्।*

**विश्वनाथः :**

आयोर् ऐल-सुतस्यात्र प्रोक्ताः सप्तदश्रीए सुताः ।

क्षत्र-वृद्धादयः ख्याता अलर्काद्या यद्-अन्वये ॥

क्षत्र-वृधः क्षत्र-वृद्धस्य ॥१॥

---ओ)०(ओ---

**॥ ९.१७.४ ॥**

**काश्यस्य काशिस् तत्-पुत्रो राष्ट्रो दीर्घतमः-पिता ।**  
धन्वन्तरिर् दीर्घतमस आयुर्-वेद-प्रवर्तकः ॥**

**श्रीधरः :** दीर्घतमसः पिता ।

**क्रम-सन्दर्भः, विश्वनाथः :** *न व्याख्यातम्।*

---ओ)०(ओ---

**॥ ९.१७.५ ॥**

**यज्ञ-भुग् वासुदेवांशः स्मृत-मात्रार्ति-नाशनः ।**  
तत्-पुत्रः केतुमान् अस्य जज्ञे भीमरथस् ततः ॥**

**श्रीधरः :** स्मृत-मात्र एवार्तिं रोग-दुःस्वं नाशयतीति तथा ।

**क्रम-सन्दर्भः :** *न व्याख्यातम्।*

---ओ)०(ओ---

**॥ ९.१७.६-७ ॥**

**दिवोदासो द्युमांस् तस्मात् प्रतर्दन इति स्मृतः ।**

**स एव शत्रुजिद् वत्स ऋतध्वज इतीरितः ।**  
तथा कुवलयाश्वेति प्रोक्तोऽलर्कादयस् ततः ॥**

**षष्टिं वर्ष-सहस्राणि षष्टिं वर्ष-शतानि च ।**  
नालर्काद् अपरो राजन् बुभुजे मेदिनीं युवा ॥**

**श्रीधरः, विश्वनाथः :** ततः प्रतर् दनादि-शब्द-वाच्याद् द्युमतः सकाशाद् अलर्कादयः ।

**क्रम-सन्दर्भः :** *न व्याख्यातम्।*

---ओ)०(ओ---

**॥ ९.१७.८ ॥**

**अलर्कात् सन्ततिस् तस्मात् सुनीथोऽथ निकेतनः ।**  
धर्मकेतुः सुतस् तस्मात् सत्यकेतुर् अजायत ॥**

**श्रीधरः :** अलर्कात् सन्तति-संज्ञः ।

**क्रम-सन्दर्भः :** *न व्याख्यातम्।*

**विश्वनाथः :**

---ओ)०(ओ---

**॥ ९.१७.९ ॥**

**धृष्टकेतुस् ततस् तस्मात् सुकुमारः क्षितीश्वरः ।**  
वीतिहोत्रोऽस्य भर्गोऽतो भार्गभूमिर् अभून् नृप ॥**

**श्रीधरः :** सत्यकेतोर् धृष्टकेतुस् तस्मात् सुकुमारस् तस्माद् वीतिहोत्रस् तस्य भर्गः । अतो भर्गाद् भार्गभूमिः ।

**क्रम-सन्दर्भः :** *न व्याख्यातम्।*

**विश्वनाथः :**

---ओ)०(ओ---

**॥ ९.१७.१० ॥**

**इतीमे काशयो भूपाः क्षत्रवृद्धान्वयायिनः ।**  
राभस्य रभसः पुत्रो गम्भीरश् चाक्रियस् ततः ॥**

**श्रीधरः :** काशयः काशेर् वंश्याः । काशेः प्रपितामहस्य क्षत्र-वृद्धस्यान्वयम् अयन्ते यान्तीति तथा ।

**क्रम-सन्दर्भः :** *न व्याख्यातम्।*

**विश्वनाथः :** काशयः काशेर् वंश्याः । काशेः प्रपितामहस्य क्षत्र-वृद्धस्यान्वयम् अनु प्राप्नुवन्तीति ते तथा ॥१०-१३॥

---ओ)०(ओ---

**॥ ९.१७.११ ॥**

**तद्-गोत्रं ब्रह्मविज्**[^४९] **जज्ञे शृणु वंशम् अनेनसः ।**

[^४९]: तस्य क्षेत्रे ब्रह्म इति पाथान्तरम् (भाव्नगर्, गीत प्रेस्स्)


**शुद्धस् ततः शुचिस् तस्माच् चित्रकृद् धर्मसारथिः ॥**

**श्रीधरः :** ततोऽनेनसः शुद्धो जज्ञे ।

**क्रम-सन्दर्भः, विश्वनाथः :** *न व्याख्यातम्।*

---ओ)०(ओ---

**॥ ९.१७.१२ ॥**

**ततः शान्तरजो जज्ञे कृत-कृत्यः स आत्मवान् ।**  
रजेः पञ्च-शतान्य् आसन् पुत्राणाम् अमितौजसाम् ॥**

**श्रीधरः :** कृत-कृत्यः सः । यत आत्मवान् ज्ञानी । अतः पुत्रोत्पादनं न कृतवान् इत्य् अर्थः ।

**क्रम-सन्दर्भः, विश्वनाथः :** *न व्याख्यातम्।*

---ओ)०(ओ---

**॥ ९.१७.१३ ॥**

**देवैर् अभ्यर्थितो दैत्यान् हत्वेन्द्रायाददाद् दिवम् ।**  
इन्द्रस् तस्मै पुनर् दत्त्वा गृहीत्वा चरणौ रजेः ॥**

*न कतमेनापि व्याख्यातम्*

---ओ)०(ओ---

**॥ ९.१७.१४ ॥**

**आत्मानम् अर्पयाम् आस प्रह्रादाद्य्-अरि-शङ्कितः ।**  
पितर्य् उपरते पुत्रा याचमानाय नो ददुः ॥**

**विश्वनाथः : +++**

---ओ)०(ओ---

**॥ ९.१७.१५ ॥**

**त्रिविष्टपं महेन्द्राय यज्ञ-भागान् समाददुः ।**  
गुरुणा हूयमानेऽग्नौ बलभित् तनयान् रजेः ॥**

**श्रीधरः :** तेषां मति-भ्रंशाय गुरुणा बृहस्पतिनाभिचार-विधानेनाग्नौ हूयमाने सति ।

**क्रम-सन्दर्भः, विश्वनाथः :** *न व्याख्यातम्।*

---ओ)०(ओ---

**॥ ९.१७.१६ ॥**

**अवधीद् भ्रंशितान् मार्गान् न कश्चिद् अवशेषितः ।**  
कुशात् प्रतिः क्षात्रवृद्धात् सञ्जयस् तत्-सुतो जयः ॥**

**श्रीधरः :** सिंहावलोकनेनाह---क्षात्र-वृद्धात् क्षत्र-वृद्ध-पौत्रात् कुशात् प्रति । प्रतेः सञ्जयः ॥१६-१८॥

**क्रम-सन्दर्भः, विश्वनाथः :** *न व्याख्यातम्।*

---ओ)०(ओ---

**॥ ९.१७.१७ ॥**

**ततः कृतः कृतस्यापि जज्ञे हर्यबलो नृपः ।**  
सहदेवस् ततो हीनो जयसेनस् तु तत्-सुतः ॥**

*न कतमेनापि व्याख्यातम्*

---ओ)०(ओ---

**॥ ९.१७.१८ ॥**

**सङ्कृतिस् तस्य च जयः क्षत्र-धर्मा महा-रथः ।**  
क्षत्रवृद्धान्वया भूपा इमे शृण्व् अथ नाहुषान् ॥**

*न कतमेनापि व्याख्यातम्*

---ओ)०(ओ---

इति सारार्थ-दर्शिन्यां हर्षिण्यां भक्त-चेतसाम् ।

नवमेऽसौ सप्तदशः सङ्गतः सङ्गतः सताम् ॥\*॥

---ओ)०(ओ---

> इति श्रीमद्-भागवते महा-पुराणे ब्रह्म-सूत्र-भाष्ये पारमहंस्यं > संहितायां वैयासिक्यां नवम-स्कन्धे >
> आयु-वंशो नाम >
> सप्तदशोऽध्यायः ।

॥ ९.१७ ॥

(९.१८)


