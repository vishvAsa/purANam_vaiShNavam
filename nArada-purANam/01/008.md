---
title: ००८

---
सनक उवाच ॥  
एवमौर्वाश्रमे ते द्वे बाहुभार्ये मुनीश्वर ॥  
चक्राते भक्तिभावेन शुश्रूषआं प्रतिवासरम् ॥ ८-१ ॥  
  
गते वर्षार्ध्दके काले ज्येष्ठा राज्ञी तु या द्विज ॥  
तस्याः पापमतिर्जाता सपत्न्याः सम्पदं प्रति ॥ ८-२ ॥  
  
ततस्तया गरो दत्तः कनिष्ठायै तु पापया ॥  
न स्वप्रभावं चक्रे वै गरो मुनिनिषेवया ॥ ८-३ ॥  
  
भूलेपनादिभिः सम्यग्यतः सामुदिनं मुनेः ॥  
चकार सेवां तेनासौ जीर्णपुण्येन कर्मणा ॥ ८-४ ॥  
  
ततो मास त्रयेऽतीते गरेण सहितंसुतम् ॥  
सुषाव सुशुभे काले शुश्रूषानष्टकिल्बिषा ॥ ८-५ ॥  
  
अहो सत्सङ्गतिर्लोके किं पापं न विनाशयेत् ॥  
न तदातिसुखं किं वा नराणां पुण्यकर्मणा ॥ ८-६ ॥  
  
ज्ञानाज्ञानकृतं पापं यच्चान्यत्कारीतं परैः ॥  
तत्सर्वं नाशयत्याशु परिचर्या महात्मनाम् ॥ ८-७ ॥  
  
जडोऽपि याति पूज्यत्वं सत्सङ्गाज्जगतीतलं ॥  
कलामात्रोऽपि शीताशुः शम्भुना स्वीकृतो यथा ॥ ८-८ ॥  
  
सत्सङ्गतिः परामृद्धिं ददाति हि नृणां सदा ॥  
इहामुत्र च विप्रेन्द्र सन्तः पूज्यतमास्ततः ॥ ८-९ ॥  
  
अहो महद्गुणान्वक्तुं कः समर्थो मुनीश्वरा ॥  
गर्भं प्राप्तो गरो जीर्णो मासत्रयमहोऽद्भुतम् ॥ ८-१० ॥  
  
गरेण सहितं पुत्रं दृष्ट्वा तेजोनिधिर्मुनिः ॥  
जातकर्म चचकारासौ तन्नाम सगरेति च ॥ ८-११ ॥  
  
पुपोष सगरं बालं तन्माता प्रीतिपूर्वकम् ॥  
चौलोपवीतकर्माणि तथा चक्रे मुनीश्वरः ॥ ८-१२ ॥  
  
शास्त्राण्यध्यापयामास राजयोग्यानि मन्त्रवित् ॥  
समर्थं सगरं दृष्ट्वा किञ्चिदुद्भिन्नशैशवम् ॥ ८-१३ ॥  
  
मन्त्रवत्सर्व शास्त्रास्त्रं दत्तवान्स मुनीश्वरः ॥  
सगरः शिक्षितस्तेन सम्यगौर्वर्षिणा मुने ॥ ८-१४ ॥  
  
बभूव बलवान्धर्मी कृतज्ञो गुणवान्सुधीः ॥  
धर्मज्ञः सोऽपि सगरो मुनेरमिततेजसः ॥  
  
सभित्कुशांवुपुष्पादि प्रत्यहं समुपानयत् ॥ ८-१५ ॥  
स कदाचिद्गुणनिधिः प्रणिपत्य स्वमातरम् ॥  
  
उवाच प्राञ्जलिर्भूत्वा सगरो विनयान्वितः ॥ ८-१६ ॥  
  
सगर उवाच ॥  
मातर्गतः पिता कुत्र किन्नामा कस्य वंशजः ॥  
तत्सर्वं मेसमाचक्ष्व श्रोतुं कौतूहलं मम ॥ ८-१७ ॥  
  
पित्रा विहीना ये लोके जीवन्तोऽपि मृतोपमाः ॥ ८-१८ ॥  
दरीद्रोऽपि पिता यस्य ह्यास्ते स धनदोपमः ॥  
  
यस्य माता पिता नास्ति सुखं तस्य न विद्यते ॥ ८-१९ ॥  
धर्महीनो यथा मूर्खः परत्रेह च निन्दितः ॥  
  
मातापितृविहीनस्य अज्ञस्याप्यविवेकिनः ॥  
अपुत्रस्य वृथां जन्म ऋणग्रस्तस्य चैव हि ॥ ८-२० ॥  
  
चन्द्रहीना यथा रात्रिः पह्महीनं यथा सरः ॥  
पतिहीना यथा नारी पितृहीनस्तथा शिशुः ॥ ८-२१ ॥  
  
धर्महीनो यथा जन्तुः कर्महीनो यथा गृही ॥  
पशुहीनो यथा वैश्यस्तया पित्रा विनार्भक्तः ॥ ८-२२ ॥  
  
सत्यहीनं यथा वाक्यं साधुहीना यथा सभा ॥  
तपो यथा दयाहीनं सथा पित्रा विनार्भकः ॥ ८-२३ ॥  
  
वृक्षहीनं यथारण्यं जलहीना यथा नदी ॥  
वेगहीनो यथा वाजी तथा पित्रा विनार्भक्तः ॥ ८-२४ ॥  
  
यथा लगुतरो लोके मातर्याव्ञापरो नरः ॥  
तथा पित्रा विहीनस्तु बहुदुःखान्वितः सुतः ॥ ८-२५ ॥  
  
इतीतितं सुतेनैषा श्रुत्वा निःश्वास्य दुःखिता ॥  
सम्पृष्टं तद्यथावृत्तं सर्वं तस्मै न्यवेदयत् ॥ ८-२६ ॥  
  
तच्छुत्वा सगरः क्रुद्धः कोपसंरक्त लोचनः ॥  
हनिष्यामीत्यरातीन्स प्रतिज्ञामकरोत्तदा ॥ ८-२७ ॥  
  
प्रदक्षिणीकृत्य मुनिं जननीं च प्रणम्य सः ॥  
प्रस्थापितः प्रतस्थे च तेनैव मुनिना वदा ॥ ८-२८ ॥  
  
और्वाश्रमाद्रिनिष्क्रान्तः सगरः सत्यवाक् शुचिः ॥  
वशिष्टं स्वकुलाचार्यं प्राप्तः प्रीतिसमन्वितः ॥ ८-२९ ॥  
  
प्रणम्य गुरवे तस्मै वशिष्टाय महात्मने ॥  
सर्वं विज्ञापयामास ज्ञानदृष्ट्या विजानते ॥ ८-३० ॥  
  
ऐन्द्रास्त्रं वारुणं ब्राह्ममाग्रेयं सगरो नृपः ॥  
तेनैव मुनिनाऽवाप खङ्गं वज्रोपमं धनुः ॥ ८-३१ ॥  
  
ततस्तेनाभ्यनुज्ञातः सगरः सौमनस्यवान् ॥  
आशीर्भिरर्चितः सद्यः प्रतस्थे प्रणिपत्य तम् ॥ ८-३२ ॥  
  
एकेनैव तु चापेन स शूरः परिपन्थिनः ॥  
सपुत्रपौत्रान्सगणानकरोत्स्वर्गासिनः ॥ ८-३३ ॥  
  
तच्चापमुक्तबाणाग्निसन्ततास्तदरातयः ॥  
केचिद्विनष्टा सन्त्रस्तास्तथा चान्ये प्रदुद्रुवुः ॥ ८-३४ ॥  
  
केचिद्विशीर्ण केशाश्चवल्मीकोपरि संस्थिताः ॥  
तृणान्यभक्षयन्केचिन्नग्राश्च विविशुर्जलम् ॥ ८-३५ ॥  
  
शकाश्च यवनाश्वेवतथा चान्ये महीभृतः ॥  
सत्वरं शरणं जग्मुर्वशिष्टं प्राणलोलुपाः ॥ ८-३६ ॥  
  
जितक्षितिर्बाहुपुत्रो रिपून्गुरुसमीपगान् ॥  
चारैर्विज्ञातवान्सद्यः प्रात्प श्चाचार्यसन्निधिम् ॥ ८-३७ ॥  
  
तमागतं बाहुसुतं निशम्य मुनिर्वशिष्टः शरणागतांस्तान् ॥  
त्रातुं च शिष्याभिहितं च कर्तुं विवारयामास तदा क्षणेन ॥ ८-३८ ॥  
  
चकार मुण्डाञ्शबरान्यवनाल्ँलम्बमूर्द्धजान् ॥  
अन्धांश्च श्मश्रुलान्सर्वान्मुण्डान्वेदवहिष्कृतान् ॥ ८-३९ ॥  
  
वसिष्टमुनिना तेन हतप्रायान्निरीक्ष्य सः ॥  
प्रहसन्प्राह सगरः स्वगुरुं तपसो निधिम् ॥ ८-४० ॥  
  
॥ सागर उवाच ॥  
भो भो गुरो दुराचारानेतान्रक्षसि तान्वृथा ॥  
सर्वथाहं हनिष्यामि मत्पितुर्देशहारकान् ॥ ८-४१ ॥  
  
उपेक्षेत समर्थः सन्धर्मस्य परिपन्थिनः ॥  
स एव सर्वनाशाय हेतुभूतो न संशयः ॥ ८-४२ ॥  
  
बान्धवं प्रथमं मत्वा दुर्जनाः सकलं जगत् ॥  
त एव बलहीनाश्चेद्भजन्तेऽत्यन्तसाधुताम् ॥ ८-४३ ॥  
  
अहो मायाकृतं कर्म खलाः कश्मलचेतसः ॥  
तावत्कुर्वन्ति कार्याणि यावत्स्यात्प्रबलं बलम् ॥ ८-४४ ॥  
  
दासभावं च शत्रूणां वारस्त्रीणां च सौहृदम् ॥  
साधुभावं च सर्पाणां श्रेयस्कामो न विश्वसेत् ॥ ८-४५ ॥  
  
प्रहासं कुर्वते नित्यं यान्दन्तान्दर्शयन्खलाः ॥  
तानेव दर्शयन्त्याशु स्वसामर्थ्य विपर्यये ॥ ८-४६ ॥  
  
पिशुना जिह्वया पूर्वं परुषं प्रवदन्ति च ॥  
अतीव करुणं वाक्यं वदन्त्येव तथाबलाः ॥ ८-४७ ॥  
  
श्रेयस्कामो भवेद्यस्तु नीतिशास्त्रार्थकोविदः ॥  
साधुत्वं समभावं च खलानां नैव विश्वसेत् ॥ ८-४८ ॥  
  
दुर्जनं प्रणतिं यान्ते मित्रं कैतवशीलितम् ॥  
दुष्टां भार्यां च विश्वस्तो मृत एव न संशयः ॥ ८-४९ ॥  
  
मा रक्ष तस्मादेतान्वै गोरुपव्याघ्रकर्मिणः ॥  
हत्वैतानखिलान् दुष्टांस्त्वत्प्रसादान्महीं भजे ॥ ८-५० ॥  
  
वशिष्टस्तद्वचः श्रुत्वा सुप्रीतो मुनिसत्तमः ॥  
कराभ्यां सगस्ययाङ्गं स्पृशन्निदमुवाच ह ॥ ८-५१ ॥  
  
वसिष्ट उवाच ॥  
साधु साधु महाभाग सत्यं वदसि सुव्रत ॥  
तथापि मद्वचऋ श्रुत्वा परां शान्तिं लभिष्यसि ॥ ८-५२ ॥  
  
मयैते निहिताः पूर्वं त्वत्प्रतिज्ञाविरोधिनः ॥  
हतानां हनने कीर्तिः का समुत्पद्यते वद ॥ ८-५३ ॥  
  
भूमीश जन्तवः सर्वे कर्मपाशेन यन्त्रिताः ॥  
तथापि पापैर्निहताः किमर्थं हंसि तान्पुनः ॥ ८-५४ ॥  
  
देहस्तु पापजनितः पूर्वपमेवैनसा हतः ॥  
आत्मा ह्यभेद्यः पूर्णत्वाच्छास्त्राणामेष निश्चयः ॥ ८-५५ ॥  
  
स्वकर्मफलभोगानां हेतुमात्रा हि जन्तवः ॥  
कर्माणि दैवमूलानि देवाधीनमिदं जगत् ॥ ८-५६ ॥  
  
आत्मा ह्यभेद्यः रक्षिता दुष्टशिक्षिता ॥  
ततो नरैरस्वतन्त्रैः किं कार्यं साध्यते वद ॥ ८-५७ ॥  
  
शरीरं पापसम्भूतं पापेनैव प्रवर्तते ॥  
पापमूलमिदं ज्ञात्वा कथं हन्तुं समुद्यतः ॥ ८-५८ ॥  
  
आत्मा शुद्धोऽपि देहस्थो देहीति प्रोच्यते बुधैः ॥  
तस्मादिदं वपुर्भूप पापमूलं न संशयः ॥ ८-५९ ॥  
  
पापमूलवपुर्हन्तुः का कीर्तिस्तव बाहुज ॥  
भविष्यतीति निश्चित्य नैतान्हिंसीस्ततः सुत ॥ ८-६० ॥  
  
इति श्रुत्वा गुरोर्वाक्यं विरराम स कोपतः ॥  
स्पृशन्करेण सगरं नन्दनं मुनयस्तदा ॥ ८-६१ ॥  
  
अथाथर्वनिधिस्तस्य सगरस्य महात्मनः ॥  
राज्याभिषेकं कृतवान्मुनिभिः सह सुव्रतैः ॥ ८-६२ ॥  
  
भार्याद्वयं च तस्यासीत्केशिनी सुमति स्तथा ॥  
काश्यपस्य विदर्भस्य तनये मुनसत्तम ॥ ८-६३ ॥  
  
राज्ये प्रतिष्टिते दृष्ट्वा मुनिरौर्वस्तपोनिधिः ॥  
वनादागत्य राजानं सम्भाष्य स्वाश्रमं ययौ ॥ ८-६४ ॥  
  
कदाचित्तस्य भूपस्य भार्याभ्यां प्रार्थितोमुनिः ॥  
वरं ददावपत्यार्थमौर्वो भार्गवमन्त्रवित् ॥ ८-६५ ॥  
  
क्षणं ध्यानस्थितो भूत्वा त्रिकालज्ञो मुनीश्वरः ॥  
केशितीं सुमतिं चैव इदमाह प्रहर्षयम् ॥ ८-६६ ॥  
  
और्व उवाच ॥  
एका वंशधरं चैकमन्या षड्युतानि च ॥  
अपत्यार्थं महाभागे वृणुतां च यथेप्सितम् ॥ ८-६७ ॥  
  
अथ श्रुत्वा वचस्तस्य मुनेरौर्वस्य नारद ॥  
केशिन्येकं सुतं वव्रे वंशसन्तानकारणम् ॥ ८-६८ ॥  
  
तथा षष्टिसहस्त्राणि सुमत्या ह्यभवन्सुताः ॥  
नाम्नासमञ्जाः केशिन्यास्तनयो मुनिसत्तम ॥ ८-६९ ॥  
  
असमञ्जास्तु कर्माणि चकारोन्मत्तचेष्टितः ॥  
तं दृष्ट्वा सागराः सर्वे ह्यासन्दुर्वृत्तचेतसः ॥ ८-७० ॥  
  
तद्वालभावं सन्दुष्टं ज्ञात्वा बाहुसुतो नृपः ॥  
चिन्तयामास विधिवत्पुत्रकर्म विगर्हिनम् ॥ ८-७१ ॥  
  
अहो कष्टतरा लोके दुर्जनानां हि सङ्गतिः ॥  
कारुकैस्ताड्यते वह्णिरयःसंयोगमात्रतः ॥ ८-७२ ॥  
  
अंशुमान्नाम तनयो बभूव ह्यसमञ्जसः ॥  
शास्त्रज्ञो गुणवान्धर्मी पितामहहिते रतः ॥ ८-७३ ॥  
  
दुर्वृत्ताः सागराः सर्वे लोकोपद्रव कारिणः ॥  
अनुष्टानवतां नित्यमन्तराया भवन्ति ते ॥ ८-७४ ॥  
  
हुतानि यानि यज्ञेषु हवींषि विधित्रद्दिजैः ॥  
बुभुजे तानि सर्वाणि निराकृत्य दिवौकसः ॥ ८-७५ ॥  
  
स्वर्गादाहृत्य सवतं रम्भाद्या देवयोषितः ॥  
भजन्ति सागरास्ता वै कचग्रहबलात्कृताः ॥ ८-७६ ॥  
  
पारिजातादिवृक्षाणां पुष्पाण्याहृत्य ते खलाः ॥  
भूषयन्ति स्वदेहानि मद्यपानपरायणाः ॥ ८-७७ ॥  
  
साधुवृत्तीः समाजह्नुः सदाचाराननाशयन् ॥  
मित्रैश्च योद्रुमारब्धा बलिनोऽत्यन्तपापिनः ॥ ८-७८ ॥  
  
एतद्दृष्ट्वातिदुःखार्ता देवा इन्द्रपुरोगमाः ॥  
विचारं परमं चक्रुरेतेषां नाशहेतवे ॥ ८-७९ ॥  
  
निश्चित्य विवुधाः सर्वे पातालान्तरगोचरम् ॥  
कपिलं देवदेवेशं ययुः प्रच्छन्नरुपिणः ॥ ८-८० ॥  
  
ध्यायन्तमात्मनात्मानं परानैदैकविग्रहम् ॥  
प्राणम्य दण्डवद्रूमौ तुष्टुवुव्रिदशास्ततः ॥ ८-८१ ॥  
  
देवा ऊचुः ॥  
नमस्ते योगिने तुभ्यां साङ्ख्ययोगरताय च ॥  
नररुपप्रतिच्छिन्नविष्णवे जिष्णवे नमः ॥ ८-८२ ॥  
  
नमः परेशभक्ताय लोकानुग्रहहेतवे ॥  
संसारारण्यदावाग्रे धर्मपालनसेतवे ॥ ८-८३ ॥  
  
महते वीतरागाय तुभ्यं भूयो नमो नमः ॥  
सागरैः पीडितानस्मांस्त्रायस्व शरणागतान् ॥ ८-८४ ॥  
  
कपिल उवाच ॥  
ये तु नाशमिहेच्छन्ति यशोबलधनायुषाम् ॥  
त एव लोकान्बाधन्ते नात्राशचर्यं सुरोतमाः ॥ ८-८५ ॥  
  
यस्तु बाधितुमिच्छेत जनान्निरपराधिनः ॥  
तं विद्यात्सर्वलोकेषु पापभोगरतं सुराः ॥ ८-८६ ॥  
  
कर्मणा मनसा वाचा यस्त्वन्यान्बाधते सदा ॥  
तं हन्ति दैवमेवाशु नात्र कार्या विचारणा ॥ ८-८७ ॥  
  
अल्पैरहोभिरे वैते नाशमेष्यन्ति सागराः ॥  
इत्युक्तं मुनिना तेन कपिलेन महात्मना ॥  
प्रणम्य तं यथान्यायं गता नाकं दिवौकसः ॥ ८-८८ ॥  
  
अत्रान्तरे तु सगरोवसिष्टाद्यैर्महर्षिभिः ॥  
आरेभे हयमेधाख्यं यज्ञं कर्त्तुमनुत्तमम् ॥ ८-८९ ॥  
  
तद्यज्ञे योजितं सत्पिमपहृत्य सुरेश्वरः ॥  
पाताले स्थापयामास कपिलो यत्र तिष्टति ॥ ८-९० ॥  
  
गूढविग्रहशक्रेण हृतमश्वं तु सागराः ॥  
अन्वेष्टुं बभ्रभुर्लोकान् भूरादींश्च सुविस्मिताः ॥ ८-९१ ॥  
  
अहष्टसप्तयस्ते च पातालं गन्तुमुद्यताः ॥  
चख्नुर्महीतलं सर्वमेकैको योजनं पृथक् ॥ ८-९२ ॥  
  
मृत्तिकां खनितां ते चौदधितीरे समाकिरन् ॥  
तद्वारेण गताः सर्वे पातालं सगरात्मजाः ॥ ८-९३ ॥  
  
विचिन्वन्ति हयं तत्र मदोन्मत्ता विचेतसः ॥ ८-९४ ॥  
  
तत्रापश्यन्महात्मानं कोटिसूर्यसमप्रभम् ॥  
कपिलं ध्याननिरतं वाजिनं च तदन्तिके ॥ ८-९५ ॥  
  
ततः सर्वे तु संरब्धा मुनिं दृष्ट्वाऽतिवेगतः ॥  
हन्तुमुद्युक्तमनसो विद्रवन्तः समासदन् ॥ ८-९६ ॥  
  
हन्यतां हन्यतामेष वध्यतां वध्यतामयम् ॥  
गुह्यतां गृह्यतामाशु इत्यूचुस्ते परस्परम् ॥ ८-९७ ॥  
  
हृताश्वं साधुभावेन बकवद्ध्यानतत्परम् ॥  
सन्ति चारो खला लोके कुर्वन्त्याडम्बरं महत् ॥ ८-९८ ॥  
  
इत्युच्चरन्तो जहसुः कपिलं ते मुनीश्वरम् ॥  
समस्तेन्द्रियसन्दोहं नियम्यात्मानमात्मनि ॥ ८-९९ ॥  
  
आस्थितः कपिलस्तेषां तत्कर्म ज्ञातवान्नहि ॥ ८-१०० ॥  
  
आसन्नमृत्यवस्ते तु विनष्टमतयो मुनिम् ॥  
पद्भिः सन्ताडयामासुर्बुहूं च जगृहुः परे ॥ ८-१०१ ॥  
  
ततस्त्यक्तसमाधिस्तु स मुनिर्विस्मितस्तदा ॥ ८-१ ॥  
  
उवाच भावगम्भीरं लोकोपद्रवकारिणः ॥ ८-२ ॥  
  
ऐश्वर्यमदमत्तानां क्षुधितानां च कामिनाम् ॥  
अहङ्कारविमूढानां विवेको नैव जायते ॥ ८-३ ॥  
  
निधेराधारमात्रेण मही ज्वलति सर्वदा ॥  
तदेव मानवा भुक्त्वा ज्वलन्तीति किमद्भुतम् ॥ ८-४ ॥  
  
किमत्र चित्रं सुजनं बाधन्ते यदि दुर्जनाः ॥  
महीरुहां श्चानुतटे पातयन्ति नदीरयाः ॥ ८-५ ॥  
  
यत्र श्रीर्यौवनं वापि शारदा वापि तिष्टति ॥  
तत्राश्रीर्वृद्धता नित्यं मुर्खत्वं चापि जायते ॥ ८-६ ॥  
  
अहो कनकमाहात्म्यमाख्यातुं केन शक्यते ॥  
नामसाम्यादहो चित्रं धत्तूरोऽपिमदप्रदः ॥ ८-७ ॥  
  
भवेद्यदि खलस्य श्रीः सैव लोकविनाशिनी ॥  
यथा सखाग्नेः पवनः पन्नगस्य यथा विषम् ॥ ८-८ ॥  
  
अहो धनमदान्धस्तु पश्यन्नपि न पश्यति ॥  
यदि पश्यत्याऽमहितं स पश्यति न संशयः ॥ ८-९ ॥  
  
इत्युक्त्वा कपिलः क्रुद्धो नेत्राभ्यां ससृजेऽनलम् ॥  
स वह्निः सागरान्सर्वान्भस्मसादकरोत्क्षणात् ॥ ८-१० ॥  
  
यन्नेत्रजानलं दृष्ट्वा पातालतलवासिनः ॥  
अकालप्रलयं मत्वा चुक्रुशुः शोकलालसाः ॥ ८-११ ॥  
  
तदग्नितापिताः सर्वे दन्दशूकाश्च राक्षसाः ॥  
सागरं विविशुः शीघ्रं सतां कोपो हि दुःसहः ॥ ८-१२ ॥  
  
अथ तस्य महीपस्य समागम्याध्वरं तदा ॥  
देवदूत उवाचेदं सर्वं वृत्तं हि यक्षते ॥ ८-१३ ॥  
  
एतत्समाकर्ण्य वचः सगरः सर्ववित्प्रभुः ॥  
दैवेन शिक्षिता दुष्टा इत्युवाचाति हर्षितः ॥ ८-१४ ॥  
  
माता वा जनको वापि भ्राता वा तनयोऽपि वा ॥  
अधर्मं कुरुते यस्तु स एव रिपुरिष्यते ॥ ८-१५ ॥  
  
यस्त्वधर्मेषु निरतः सर्वलोकविरोधकृत् ॥  
तं रिपुं परमं विद्याच्छास्त्राणामेष निर्णयः ॥ ८-१६ ॥  
  
सगरः पुत्रनाशेऽपि न शुशोच मुनीश्वरः ॥  
दुर्वृत्तनिधनं यस्मात्सतामुत्साह कारणम् ॥ ८-१७ ॥  
  
यज्ञेष्वनधिकारत्वादपुत्राणामिति स्मृतेः ॥  
पौत्रं तमंशुमन्तं हि पुत्रत्वे कतवान्प्रभुः ॥ ८-१८ ॥  
  
असमञ्जस्सुतं तु सुधीयं वाग्विदांवरम् ॥  
युयोज सारविद्भूयो ह्यश्चानयनकर्मणि ॥ ८-१९ ॥  
  
स गतस्तद्विलद्वारे दृष्ट्वा तं मुनिपुङ्गवम् ॥  
कपिलं तेजसांराशिं साष्टाङ्गम्प्रणनामहा ॥ ८-२० ॥  
  
कृताञ्जलिपुटो भूत्वा विनये नाग्रतः स्थितः ॥  
उवाच शान्तमनसं देवदेवं सनातनम् ॥ ८-२१ ॥  
  
अंशुमानुवाच ॥  
दौःशील्यं यत्कृतं ब्रह्मन्मत्पितृव्यैः क्षमस्वतत् ॥  
परोपकारनिरताः क्षमासारा हि साधवः ॥ ८-२२ ॥  
  
दुर्जनेष्वपि सत्त्वेषु दयां कुर्वन्ति साधवः ॥  
नहि संहरतेज्योत्स्नां चन्द्रश्चाण्डालवेश्मनः ॥ ८-२३ ॥  
  
बाध्यमानोऽपि सुजनः सर्वेषां सुखकृद्भवेत् ॥  
ददाति परमां तुष्टिं भक्ष्यमाणोऽमरैः शशी ॥ ८-२४ ॥  
  
दारितश्छिन्न एवापि ह्यामोदेनैव चन्दनः ॥  
सौरभं कुरुते सर्वं तथैव सुजनोजनः ॥ ८-२५ ॥  
  
क्षान्त्या च तपसा चारैस्तद्गुणज्ञा मुनीश्वराः ॥  
सञ्जातं शासितुं लोकांस्त्वां विदुः पुरुषोत्तम ॥ ८-२६ ॥  
  
नमो ब्रह्मन्मुने तुभ्यं नमस्ते ब्रह्ममूर्त्तये ॥  
नमो ब्रह्मण्यशीलाय ब्रह्मध्यानपराय च ॥ ८-२७ ॥  
  
इति स्तुतो मुनिस्तेन प्रसन्नवदनस्तदा ॥  
वरं वरय चेत्याह प्रसन्नोऽस्मि तवानघ ॥ ८-२८ ॥  
  
एवमुक्ते तु मुनिना ह्यंशुमान्प्रणिपत्य्तम् ॥  
प्रापयास्मत्पितॄन्ब्राह्यं लोकमित्यभ्यभाषत ॥ ८-२९ ॥  
  
ततस्तस्यादिसन्तुष्टो मुनिः प्रोवाच सादरम् ॥  
गङ्गामानीय पौत्रस्ते नयिष्यति पितॄन्दिवम् ॥ ८-३० ॥  
  
त्वत्पौत्रेण समानीता गङ्गा पुण्यजला नदी ॥  
कृत्वैतान्धूतपापान्वै नयिष्यति परं पदम् ॥ ८-३१ ॥  
  
प्रापयैनं हयं वत्स यतः स्यात्पूर्णमध्वरम् ॥  
पितामहान्तिकं प्राप्य साश्वं वृत्तं न्यवेदयत् ॥ ८-३२ ॥  
  
सगरस्तेन पशुना तं यज्ञं ब्राह्मणैः सह ॥  
विधाय तपसा विष्णुमाराध्यापपदंहरेः ॥ ८-३३ ॥  
  
जज्ञे ह्यंशुमतः पुत्रो दिलीप इति विश्रुतः ॥  
तस्माद्भगीरथो जातो यो गङ्गामानयद्दिवः ॥ ८-३४ ॥  
  
भगीरथस्य तपसा तुष्टो ब्रह्मा ददौ मुने ॥  
गङ्गां भगीरथायाः चिन्तयामा स धारणे ॥ ८-३५ ॥  
  
ततश्च शिवमाराध्य तद्द्वारा स्वर्णदीं भुवम् ॥  
आनीय तज्जलैः स्पृष्ट्वा पूतान्निन्ये दिवं पितॄन् ॥ ८-३६ ॥  
  
भगीरथान्वये जातः सुदसो नाम भूपतिः ॥  
यस्य पुत्रो मित्रसहः सर्वलोकेषु विश्रुतः ॥ ८-३७ ॥  
  
वशिष्टशापात्प्राप्तः स सौदासो राक्षसीं तनुम् ॥  
गङ्गाबिन्दुनिषेवेणम्पुनर्मुक्तो नृपोऽभवत् ॥ ८-३८ ॥  
  
इति श्रीबृहन्नारदीयपुराणे पूर्वभागे प्रथमपादे गङ्गामाहात्म्यं नाम अष्टमोऽध्यायः ॥ ८ ॥