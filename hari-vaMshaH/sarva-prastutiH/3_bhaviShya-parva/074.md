+++
title = "०७४"

+++

<details open><summary>विश्वास-प्रस्तुतिः</summary>

वैशम्पायन उवाच  
प्रभातायां तु शर्वर्यां गन्तुमैच्छज्जनार्दनः ।  
हुताग्निः कृतकल्याणः समाप्तवरदक्षिणः ॥ १ ॥
</details>

<details><summary>मूलम्</summary>

वैशम्पायन उवाच  
प्रभातायां तु शर्वर्यां गन्तुमैच्छज्जनार्दनः ।  
हुताग्निः कृतकल्याणः समाप्तवरदक्षिणः ॥ १ ॥
</details>

<details open><summary>विश्वास-प्रस्तुतिः</summary>

गाश्च दत्त्वाथ विप्रेभ्यो नमस्कृत्य द्विजोत्तमान् ।  
आस्थानमण्डपं कृष्णः प्रविवेश जगत्पतिः ॥ २ ॥
</details>

<details><summary>मूलम्</summary>

गाश्च दत्त्वाथ विप्रेभ्यो नमस्कृत्य द्विजोत्तमान् ।  
आस्थानमण्डपं कृष्णः प्रविवेश जगत्पतिः ॥ २ ॥
</details>

<details open><summary>विश्वास-प्रस्तुतिः</summary>

आसनं महदास्थाय वृष्णीनाहूय सर्वशः ।  
बलभद्रं शिनेः पौत्रं हार्दिक्यं शुकसारणौ ॥ ३ ।  
उग्रसेनं महाबुद्धिमुद्धवं नीतिमत्तरम् ।  
यस्य बुद्धिं समाश्रित्य जीवन्ते यादवाः सुखम् ॥ ४ ॥
</details>

<details><summary>मूलम्</summary>

आसनं महदास्थाय वृष्णीनाहूय सर्वशः ।  
बलभद्रं शिनेः पौत्रं हार्दिक्यं शुकसारणौ ॥ ३ ।  
उग्रसेनं महाबुद्धिमुद्धवं नीतिमत्तरम् ।  
यस्य बुद्धिं समाश्रित्य जीवन्ते यादवाः सुखम् ॥ ४ ॥
</details>

<details open><summary>विश्वास-प्रस्तुतिः</summary>

नेता च यदुवृष्णीनां स तु धर्मपरः सदा ।  
यस्य बिभ्यति देवाश्च नीतेस्तस्य महात्मनः ॥ ५ ॥
</details>

<details><summary>मूलम्</summary>

नेता च यदुवृष्णीनां स तु धर्मपरः सदा ।  
यस्य बिभ्यति देवाश्च नीतेस्तस्य महात्मनः ॥ ५ ॥
</details>

<details open><summary>विश्वास-प्रस्तुतिः</summary>

यस्य बुद्धिबलाद् विष्णुः शशास पृथिवीं सदा ।  
तं च वृष्णिवरं वीरमुद्धवं देवसुप्रभम् ॥ ६ ॥
</details>

<details><summary>मूलम्</summary>

यस्य बुद्धिबलाद् विष्णुः शशास पृथिवीं सदा ।  
तं च वृष्णिवरं वीरमुद्धवं देवसुप्रभम् ॥ ६ ॥
</details>

<details open><summary>विश्वास-प्रस्तुतिः</summary>

अन्यानपि यदून् सर्वानुवाच भगवान् हरिः ।  
शृण्वन्तु मम वाक्यानि यादवाः सर्व एव हि ।  
शृणु चापि वचो मह्यं पितुरुद्धव मे सखे ॥ ७ ॥
</details>

<details><summary>मूलम्</summary>

अन्यानपि यदून् सर्वानुवाच भगवान् हरिः ।  
शृण्वन्तु मम वाक्यानि यादवाः सर्व एव हि ।  
शृणु चापि वचो मह्यं पितुरुद्धव मे सखे ॥ ७ ॥
</details>

<details open><summary>विश्वास-प्रस्तुतिः</summary>

बाल्यात्प्रभृति यो यत्नो मम दुष्टनिबर्हणे ।  
प्रत्यक्षं भवता दृष्टं पूतनानिधनं नृप ॥ ८ ॥
</details>

<details><summary>मूलम्</summary>

बाल्यात्प्रभृति यो यत्नो मम दुष्टनिबर्हणे ।  
प्रत्यक्षं भवता दृष्टं पूतनानिधनं नृप ॥ ८ ॥
</details>

<details open><summary>विश्वास-प्रस्तुतिः</summary>

केशी च निहतो बाल्ये मया बालेन यादवाः ।  
गोवर्धनो धृतः शैलो गावश्च परिपालिताः ॥ ९ ॥
</details>

<details><summary>मूलम्</summary>

केशी च निहतो बाल्ये मया बालेन यादवाः ।  
गोवर्धनो धृतः शैलो गावश्च परिपालिताः ॥ ९ ॥
</details>

<details open><summary>विश्वास-प्रस्तुतिः</summary>

अभिषिक्तोऽस्मि शक्रेण देवानामग्रतः स्थितः ।  
कंसोऽपि निधनं नीतो मया चाणूरमुष्टिकौ ॥ 3.74.१०॥
</details>

<details><summary>मूलम्</summary>

अभिषिक्तोऽस्मि शक्रेण देवानामग्रतः स्थितः ।  
कंसोऽपि निधनं नीतो मया चाणूरमुष्टिकौ ॥ 3.74.१०॥
</details>

<details open><summary>विश्वास-प्रस्तुतिः</summary>

उग्रसेनोऽभिषिक्तश्च कृता द्वारवती मया ।  
अन्ये चापि नृपा राजन् बलिनो निहता मया ॥ ११॥
</details>

<details><summary>मूलम्</summary>

उग्रसेनोऽभिषिक्तश्च कृता द्वारवती मया ।  
अन्ये चापि नृपा राजन् बलिनो निहता मया ॥ ११॥
</details>

<details open><summary>विश्वास-प्रस्तुतिः</summary>

योऽपि वीरो जरासन्धो निगृहीतो बलान्मया ।  
भीमेन बलिना राजन्नयने मम यादवाः ॥ १२॥
</details>

<details><summary>मूलम्</summary>

योऽपि वीरो जरासन्धो निगृहीतो बलान्मया ।  
भीमेन बलिना राजन्नयने मम यादवाः ॥ १२॥
</details>

<details open><summary>विश्वास-प्रस्तुतिः</summary>

शृगालो निहतः सङ्ख्ये गोमन्ताद् गच्छता मया ।  
योऽपि वीरो दुरात्मासौ दानवो नरको हतः ॥१३॥
</details>

<details><summary>मूलम्</summary>

शृगालो निहतः सङ्ख्ये गोमन्ताद् गच्छता मया ।  
योऽपि वीरो दुरात्मासौ दानवो नरको हतः ॥१३॥
</details>

<details open><summary>विश्वास-प्रस्तुतिः</summary>

निष्कण्टकमिमं लोकं कृतवान् राजसत्तमाः ।  
किं तु वीरो नृपो जज्ञे सखा भौमस्य यादवाः ॥ १४॥
</details>

<details><summary>मूलम्</summary>

निष्कण्टकमिमं लोकं कृतवान् राजसत्तमाः ।  
किं तु वीरो नृपो जज्ञे सखा भौमस्य यादवाः ॥ १४॥
</details>

<details open><summary>विश्वास-प्रस्तुतिः</summary>

पौण्ड्रो वीर्यवतां नेता द्वेष्टा चासौ सदा मम ।  
शिष्यो द्रोणस्य राजेन्द्रो बली ब्रह्मास्त्रवित्कृती ॥ १५।  
शास्त्रज्ञो नीतिमान्साक्षान्नेता सर्वस्य यत्नवान् ।  
योद्धा युद्धप्रियो राजा जामदग्न्य इवापरः ॥१६॥
</details>

<details><summary>मूलम्</summary>

पौण्ड्रो वीर्यवतां नेता द्वेष्टा चासौ सदा मम ।  
शिष्यो द्रोणस्य राजेन्द्रो बली ब्रह्मास्त्रवित्कृती ॥ १५।  
शास्त्रज्ञो नीतिमान्साक्षान्नेता सर्वस्य यत्नवान् ।  
योद्धा युद्धप्रियो राजा जामदग्न्य इवापरः ॥१६॥
</details>

<details open><summary>विश्वास-प्रस्तुतिः</summary>

एकान्तशत्रुरस्माकं छिद्रान्वेषी सदा मम ।  
बाधिष्यते पुरीं योद्धाच्छिद्रं यदि लभेत सः ॥ १७॥
</details>

<details><summary>मूलम्</summary>

एकान्तशत्रुरस्माकं छिद्रान्वेषी सदा मम ।  
बाधिष्यते पुरीं योद्धाच्छिद्रं यदि लभेत सः ॥ १७॥
</details>

<details open><summary>विश्वास-प्रस्तुतिः</summary>

न ह्यल्पसाध्यो बलवान् पुण्ड्रस्येशो नृपोत्तमाः ।  
यत्ता भवन्तस्तिष्ठन्तु प्रगृहीतशरासनाः ॥ १८॥
</details>

<details><summary>मूलम्</summary>

न ह्यल्पसाध्यो बलवान् पुण्ड्रस्येशो नृपोत्तमाः ।  
यत्ता भवन्तस्तिष्ठन्तु प्रगृहीतशरासनाः ॥ १८॥
</details>

<details open><summary>विश्वास-प्रस्तुतिः</summary>

यथा न बाधते राजा पुरीं यदुकुलाश्रयाम् ।  
अहं तु यास्ये कैलासं कुतश्चित्कारणान्नृपाः ॥ १९॥
</details>

<details><summary>मूलम्</summary>

यथा न बाधते राजा पुरीं यदुकुलाश्रयाम् ।  
अहं तु यास्ये कैलासं कुतश्चित्कारणान्नृपाः ॥ १९॥
</details>

<details open><summary>विश्वास-प्रस्तुतिः</summary>

शङ्करं द्रष्टुकामोऽस्मि भूतभावनभावनम् ।  
यावदागमनं मह्यं तावद् यत्ता भवन्त्विह ॥ 3.74.२०॥
</details>

<details><summary>मूलम्</summary>

शङ्करं द्रष्टुकामोऽस्मि भूतभावनभावनम् ।  
यावदागमनं मह्यं तावद् यत्ता भवन्त्विह ॥ 3.74.२०॥
</details>

<details open><summary>विश्वास-प्रस्तुतिः</summary>

मया विरहितां चेमां यदि जानाति पुण्ड्रकः ।  
आगमिष्यति राजेन्द्रो योत्स्यते च पुरीमिमाम् ॥२१ ॥
</details>

<details><summary>मूलम्</summary>

मया विरहितां चेमां यदि जानाति पुण्ड्रकः ।  
आगमिष्यति राजेन्द्रो योत्स्यते च पुरीमिमाम् ॥२१ ॥
</details>

<details open><summary>विश्वास-प्रस्तुतिः</summary>

इमां निर्यादवीं कर्तुं शक्नोतीति च मे मतिः ।  
यत्ता भवत राजेन्द्राः खड्गैः पाशैः परश्वधैः ॥२२॥
</details>

<details><summary>मूलम्</summary>

इमां निर्यादवीं कर्तुं शक्नोतीति च मे मतिः ।  
यत्ता भवत राजेन्द्राः खड्गैः पाशैः परश्वधैः ॥२२॥
</details>

<details open><summary>विश्वास-प्रस्तुतिः</summary>

पाषाणैः कर्षणीयैश्च सन्नद्धा भवत स्वकैः ।  
पिधाय च कपाटानि महाद्वाराणि यत्नतः ॥२३॥
</details>

<details><summary>मूलम्</summary>

पाषाणैः कर्षणीयैश्च सन्नद्धा भवत स्वकैः ।  
पिधाय च कपाटानि महाद्वाराणि यत्नतः ॥२३॥
</details>

<details open><summary>विश्वास-प्रस्तुतिः</summary>

एक एव महाद्वारो गमनागमने सदा ।  
मुद्रया सह गच्छन्तु राज्ञो ये गन्तुमीप्सवः ॥२४॥
</details>

<details><summary>मूलम्</summary>

एक एव महाद्वारो गमनागमने सदा ।  
मुद्रया सह गच्छन्तु राज्ञो ये गन्तुमीप्सवः ॥२४॥
</details>

<details open><summary>विश्वास-प्रस्तुतिः</summary>

न चामुद्रः प्रवेष्टव्यो द्वारपालस्य पश्यतः ।  
यावदागमनं मह्यं तावदेवं भविष्यति ॥२५॥
</details>

<details><summary>मूलम्</summary>

न चामुद्रः प्रवेष्टव्यो द्वारपालस्य पश्यतः ।  
यावदागमनं मह्यं तावदेवं भविष्यति ॥२५॥
</details>

<details open><summary>विश्वास-प्रस्तुतिः</summary>

मृगया नात्र कर्तव्या न च क्रीडा बहिः पुरात् ।  
ज्ञातव्याश्च परे स्वे च गमनागमने सदा ॥२६॥
</details>

<details><summary>मूलम्</summary>

मृगया नात्र कर्तव्या न च क्रीडा बहिः पुरात् ।  
ज्ञातव्याश्च परे स्वे च गमनागमने सदा ॥२६॥
</details>

<details open><summary>विश्वास-प्रस्तुतिः</summary>

एवमादिक्रिया कार्या यावदागमनं मम ।  
इत्युक्त्वा यादवान्सर्वान्सात्यकिं पुनराह च ॥२७॥
</details>

<details><summary>मूलम्</summary>

एवमादिक्रिया कार्या यावदागमनं मम ।  
इत्युक्त्वा यादवान्सर्वान्सात्यकिं पुनराह च ॥२७॥
</details>
इति श्रीमहाभारते खिलभागे हरिवंशे भविष्यपर्वणि कैलासयात्रायां चतुःसप्ततितमोऽध्यायः ॥ ७४ ॥