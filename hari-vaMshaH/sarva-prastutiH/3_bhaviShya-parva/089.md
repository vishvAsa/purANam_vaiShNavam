+++
title = "०८९"

+++

वैशम्पायन उवाच

<details open><summary>विश्वास-प्रस्तुतिः</summary>

इत्युक्त्वा देवदेवेशं  
मुनीनाह पुनः शिवः ।  
एवं जानीत हे विप्रा  
ये भक्ता द्रष्टुम् आगताः ॥ १ ॥
</details>

<details><summary>मूलम्</summary>

वैशम्पायन उवाच  
इत्युक्त्वा देवदेवेशं मुनीनाह पुनः शिवः ।  
एवं जानीत हे विप्रा ये भक्ता द्रष्टुमागताः ॥ १ ॥
</details>

<details open><summary>विश्वास-प्रस्तुतिः</summary>

एतदेव परं वस्तु  
नैतस्मात् परमस्ति वः ।  
एतदेव विजानीध्वम्  
एतद् वः परमं तपः ॥ २ ॥
</details>

<details><summary>मूलम्</summary>

एतदेव परं वस्तु नैतस्मात् परमस्ति वः ।  
एतदेव विजानीध्वमेतद् वः परमं तपः ॥ २ ॥
</details>

<details open><summary>विश्वास-प्रस्तुतिः</summary>

एतद् एव सदा विप्रा  
ध्येयं सतत-मानसैः ।  
एतद् वः परमं श्रेय  
एतद् वः परमं धनम् ॥ ३ ॥
</details>

<details><summary>मूलम्</summary>

एतदेव सदा विप्रा ध्येयं सततमानसैः ।  
एतद् वः परमं श्रेय एतद् वः परमं धनम् ॥ ३ ॥
</details>

<details open><summary>विश्वास-प्रस्तुतिः</summary>

एतद् वो जन्मनः कृत्यम्  
एतद् वस् तपसः फलम् ।  
एष वः पुण्य-निलय  
एष धर्मः सनातनः ॥ ४ ॥
</details>

<details><summary>मूलम्</summary>

एतद् वो जन्मनः कृत्यमेतद् वस्तपसः फलम् ।  
एष वः पुण्यनिलय एष धर्मः सनातनः ॥ ४ ॥
</details>

<details open><summary>विश्वास-प्रस्तुतिः</summary>

एष वो मोक्षदाता च  
एष मार्ग उदाहृतः ।  
एष पुण्यप्रदः साक्षाद्  
एतच् च कर्मणः फलम् ॥ ५ ॥
</details>

<details><summary>मूलम्</summary>

एष वो मोक्षदाता च एष मार्ग उदाहृतः ।  
एष पुण्यप्रदः साक्षादेतच् च कर्मणः फलम् ॥ ५ ॥
</details>

<details open><summary>विश्वास-प्रस्तुतिः</summary>

एतद् एव प्रशंसन्ति  
विद्वांसो ब्रह्मवादिनः ।  
एष त्रयीगतिर्विप्राः  
प्रार्थ्यो ब्रह्मविदां सदा ॥ ६ ॥
</details>

<details><summary>मूलम्</summary>

एतदेव प्रशंसन्ति विद्वांसो ब्रह्मवादिनः ।  
एष त्रयीगतिर्विप्राः प्रार्थ्यो ब्रह्मविदां सदा ॥ ६ ॥
</details>

<details open><summary>विश्वास-प्रस्तुतिः</summary>

एतद् एव प्रशंसन्ति  
साङ्ख्य-योग-समाश्रिताः ।  
एष ब्रह्मविदां मार्गः  
कथितो वेदवादिभिः ॥ ७ ॥
</details>

<details><summary>मूलम्</summary>

एतदेव प्रशंसन्ति साङ्ख्ययोगसमाश्रिताः ।  
एष ब्रह्मविदां मार्गः कथितो वेदवादिभिः ॥ ७ ॥
</details>

<details open><summary>विश्वास-प्रस्तुतिः</summary>

एवमेव **विजानीत**  
नात्र कार्या विचारणा ।  
हरिरेकः सदा **ध्येयो**  
भवद्भिः सत्त्वम् आस्थितैः ॥ ८ ॥
</details>

<details><summary>मूलम्</summary>

एवमेव विजानीत नात्र कार्या विचारणा ।  
हरिरेकः सदा ध्येयो भवद्भिः सत्त्वमास्थितैः ॥ ८ ॥
</details>

<details open><summary>विश्वास-प्रस्तुतिः</summary>

नान्यो जगति देवोऽस्ति  
विष्णोर् नारायणात् परः।  
ओमित्येवं सदा विप्राः  
पठत ध्यात केशवम् ॥ ९ ॥ ।
</details>

<details><summary>मूलम्</summary>

नान्यो जगति देवोऽस्ति विष्णोर्नारायणात्परः।  
ओमित्येवं सदा विप्राः पठत ध्यात केशवम् ॥ ९ ॥ ।
</details>

<details open><summary>विश्वास-प्रस्तुतिः</summary>

ततो निःश्रेयसप्राप्तिर्  
भविष्यति न संशयः ।  
एवं ध्यातो हरिः साक्षात्  
प्रसन्नो वो भविष्यति॥ 3.89.१० ॥
</details>

<details><summary>मूलम्</summary>

ततो निःश्रेयसप्राप्तिर्भविष्यति न संशयः ।  
एवं ध्यातो हरिः साक्षात्प्रसन्नो वो भविष्यति॥ 3.89.१० ॥
</details>

<details open><summary>विश्वास-प्रस्तुतिः</summary>

भवनाशम् अयं देवः  
करिष्यति दृढं हरिः ।  
सदा ध्यात हरिं विप्रा  
यदीच्छ+++(??)+++ प्राप्तुमच्युतम् ॥ ११ ॥
</details>

<details><summary>मूलम्</summary>

भवनाशमयं देवः करिष्यति दृढं हरिः ।  
सदा ध्यात हरिं विप्रा यदीच्छ प्राप्तुमच्युतम् ॥ ११ ॥
</details>

<details open><summary>विश्वास-प्रस्तुतिः</summary>

एष संसारविभवं  
विनाशयति वो गुरुः ।  
**स्मरध्वं** सततं विष्णुं  
**पठध्वं** त्रिशरीरिणम् ॥ १२ ॥
</details>

<details><summary>मूलम्</summary>

एष संसारविभवं विनाशयति वो गुरुः ।  
स्मरध्वं सततं विष्णुं पठध्वं त्रिशरीरिणम् ॥ १२ ॥
</details>

<details open><summary>विश्वास-प्रस्तुतिः</summary>

मनःसंयमनं विप्राः  
**कुरुध्वं** यत्नतः सदा ।  
शुद्धेऽन्तःकरणे विष्णुः  
**प्रसीदति** तपोधनाः ॥ १३ ॥
</details>

<details><summary>मूलम्</summary>

मनःसंयमनं विप्राः कुरुध्वं यत्नतः सदा ।  
शुद्धेऽन्तःकरणे विष्णुः प्रसीदति तपोधनाः ॥ १३ ॥
</details>

<details open><summary>विश्वास-प्रस्तुतिः</summary>

ध्यात्वा मां सर्वयत्नेन  
ततो जानीत केशवम् ।  
उपास्योऽयं सदा विप्रा  
उपायोऽहं हरेः स्मृतौ॥ १४॥
</details>

<details><summary>मूलम्</summary>

ध्यात्वा मां सर्वयत्नेन ततो जानीत केशवम् ।  
उपास्योऽहं सदा विप्रा उपास्येऽस्मिन् हरी स्मृतः॥ १४॥  
+++("उपास्योऽयं सदा विप्रा उपायोऽहं हरेः स्मृतौ" इति रहस्यत्रसारे पाठः)+++
</details>

<details open><summary>विश्वास-प्रस्तुतिः</summary>

उपायोऽयं मया प्रोक्तो नात्र सन्देह इत्यपि ।  
अयं मायी सदा विप्रा यतध्वमघनाशने ॥ १५ ॥
</details>

<details><summary>मूलम्</summary>

उपायोऽयं मया प्रोक्तो नात्र सन्देह इत्यपि ।  
अयं मायी सदा विप्रा यतध्वमघनाशने ॥ १५ ॥
</details>

<details open><summary>विश्वास-प्रस्तुतिः</summary>

यथा वो बुद्धिरखिला शुद्धा भवति यत्नतः ।  
तथा कुरुत विप्रेन्द्रा यथा देवः प्रसीदति ॥ १६ ॥
</details>

<details><summary>मूलम्</summary>

यथा वो बुद्धिरखिला शुद्धा भवति यत्नतः ।  
तथा कुरुत विप्रेन्द्रा यथा देवः प्रसीदति ॥ १६ ॥
</details>

<details open><summary>विश्वास-प्रस्तुतिः</summary>

वैशम्पायन उवाच  
एवमुक्तास्ततः सर्वे मुनयः पुण्यशीलिनः ।  
यथावदुपगृह्णाना निरसन् संशयं नृप ॥ १७ ॥
</details>

<details><summary>मूलम्</summary>

वैशम्पायन उवाच  
एवमुक्तास्ततः सर्वे मुनयः पुण्यशीलिनः ।  
यथावदुपगृह्णाना निरसन् संशयं नृप ॥ १७ ॥
</details>

<details open><summary>विश्वास-प्रस्तुतिः</summary>

एवमेवेति तं विप्राः प्राहुः प्राञ्जलयो हरम् ।  
छिन्नो नः संशयः सर्वो गृहीतोऽर्थः स तादृशः॥ १८ ॥
</details>

<details><summary>मूलम्</summary>

एवमेवेति तं विप्राः प्राहुः प्राञ्जलयो हरम् ।  
छिन्नो नः संशयः सर्वो गृहीतोऽर्थः स तादृशः॥ १८ ॥
</details>

<details open><summary>विश्वास-प्रस्तुतिः</summary>

एतदर्थं समायाता वयमद्य तवालयम् ।  
सङ्गमाद् युवयोः सर्वो नष्टो मोहो महानिह ॥ १९ ॥
</details>

<details><summary>मूलम्</summary>

एतदर्थं समायाता वयमद्य तवालयम् ।  
सङ्गमाद् युवयोः सर्वो नष्टो मोहो महानिह ॥ १९ ॥
</details>

<details open><summary>विश्वास-प्रस्तुतिः</summary>

यथा वदसि देवेश तथा नः श्रेयसे परम् ।  
यथाऽऽह भगवान् रुद्रो यतामः सततं हरौ ।  
इति ते मुनयः प्रीताः प्रणेमुः केशवं हरिम् ॥ 3.89.२० ॥
</details>

<details><summary>मूलम्</summary>

यथा वदसि देवेश तथा नः श्रेयसे परम् ।  
यथाऽऽह भगवान् रुद्रो यतामः सततं हरौ ।  
इति ते मुनयः प्रीताः प्रणेमुः केशवं हरिम् ॥ 3.89.२० ॥
</details>
इति श्रीमहाभारते खिलभागे हरिवंशे भविष्यपर्वणि ऋष्युपदेशे एकोननवतितमोऽध्यायः ॥ ८९ ॥