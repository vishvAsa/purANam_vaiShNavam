+++
title = "०८५"

+++

<details open><summary>विश्वास-प्रस्तुतिः</summary>

वैशम्पायन उवाच  
तत इन्द्रः स्वयं तत्र आरुह्य गजमुत्तमम् ।  
द्रष्टुं सर्वेश्वरं विष्णुं तपस्यन्तं समाययौ ॥ १ ॥
</details>

<details><summary>मूलम्</summary>

वैशम्पायन उवाच  
तत इन्द्रः स्वयं तत्र आरुह्य गजमुत्तमम् ।  
द्रष्टुं सर्वेश्वरं विष्णुं तपस्यन्तं समाययौ ॥ १ ॥
</details>

<details open><summary>विश्वास-प्रस्तुतिः</summary>

ततो यमस्तु भगवानारुह्य महिषं वरम् ।  
किङ्करैश्च स्वयं साक्षादाययौ नगमुत्तमम् ॥ २ ॥
</details>

<details><summary>मूलम्</summary>

ततो यमस्तु भगवानारुह्य महिषं वरम् ।  
किङ्करैश्च स्वयं साक्षादाययौ नगमुत्तमम् ॥ २ ॥
</details>

<details open><summary>विश्वास-प्रस्तुतिः</summary>

प्रचेता हंसमारुह्य वारुणैश्च समन्वितः ।  
श्वेतच्छत्रसमायुक्तः श्वेतव्यजनवीजितः ॥ ३ ॥
</details>

<details><summary>मूलम्</summary>

प्रचेता हंसमारुह्य वारुणैश्च समन्वितः ।  
श्वेतच्छत्रसमायुक्तः श्वेतव्यजनवीजितः ॥ ३ ॥
</details>

<details open><summary>विश्वास-प्रस्तुतिः</summary>

ययौ कैलासशिखरं द्रष्टुं केशवमञ्जसा ।  
अन्ये चापि तथा देवा आदित्या वसवस्तथा ॥ ४ ॥
</details>

<details><summary>मूलम्</summary>

ययौ कैलासशिखरं द्रष्टुं केशवमञ्जसा ।  
अन्ये चापि तथा देवा आदित्या वसवस्तथा ॥ ४ ॥
</details>

<details open><summary>विश्वास-प्रस्तुतिः</summary>

रुद्राश्चैव तथा राजन् द्रष्टुं केशवमाययुः ।  
सिद्धाश्च मुनयश्चैव गन्धर्वा यक्षकिन्नराः ॥ ५ ॥
</details>

<details><summary>मूलम्</summary>

रुद्राश्चैव तथा राजन् द्रष्टुं केशवमाययुः ।  
सिद्धाश्च मुनयश्चैव गन्धर्वा यक्षकिन्नराः ॥ ५ ॥
</details>

<details open><summary>विश्वास-प्रस्तुतिः</summary>

सर्वाश्चाप्सरसो राजन् नृत्यगीतविशारदाः ।  
ततो देवगणः सर्वः कैलासं समपद्यत ॥ ६ ॥
</details>

<details><summary>मूलम्</summary>

सर्वाश्चाप्सरसो राजन् नृत्यगीतविशारदाः ।  
ततो देवगणः सर्वः कैलासं समपद्यत ॥ ६ ॥
</details>

<details open><summary>विश्वास-प्रस्तुतिः</summary>

पर्वतो नारदश्चैव तथान्ये मुनिसत्तमाः ।  
विस्मयस्थितलोलाक्षाः सर्वदेवगणास्तथा ॥ ७ ॥
</details>

<details><summary>मूलम्</summary>

पर्वतो नारदश्चैव तथान्ये मुनिसत्तमाः ।  
विस्मयस्थितलोलाक्षाः सर्वदेवगणास्तथा ॥ ७ ॥
</details>

<details open><summary>विश्वास-प्रस्तुतिः</summary>

आश्चर्यं खलु पश्यध्वं न भूतं न भविष्यति ।  
योगिध्येयः स्वयं कृष्णो यत्तप्यति गुरुः स्वयम् ।  
को न्वत्र समयो भूयादिति ते मेनिरे गणाः ॥ ८ ॥
</details>

<details><summary>मूलम्</summary>

आश्चर्यं खलु पश्यध्वं न भूतं न भविष्यति ।  
योगिध्येयः स्वयं कृष्णो यत्तप्यति गुरुः स्वयम् ।  
को न्वत्र समयो भूयादिति ते मेनिरे गणाः ॥ ८ ॥
</details>

<details open><summary>विश्वास-प्रस्तुतिः</summary>

ततः समाप्ते सकले जगत्पतेर्व्रते समूले सकलेश्वरः शिवः ।  
द्रष्टुं हरिं लोकहितैषिणं प्रभुं ययौ भवान्या सह भूतसङ्घैः ॥ ९ ॥
</details>

<details><summary>मूलम्</summary>

ततः समाप्ते सकले जगत्पतेर्व्रते समूले सकलेश्वरः शिवः ।  
द्रष्टुं हरिं लोकहितैषिणं प्रभुं ययौ भवान्या सह भूतसङ्घैः ॥ ९ ॥
</details>

<details open><summary>विश्वास-प्रस्तुतिः</summary>

सार्धं कुबेरेण सगुह्यकेन सख्या प्रियेण प्रभुरीश्वरः शिवः ।  
स्वयं जटी भूतपिशाचसंवृतः शरी च खड्गी शशिखण्डशेखरः ॥ 3.85.१० ॥
</details>

<details><summary>मूलम्</summary>

सार्धं कुबेरेण सगुह्यकेन सख्या प्रियेण प्रभुरीश्वरः शिवः ।  
स्वयं जटी भूतपिशाचसंवृतः शरी च खड्गी शशिखण्डशेखरः ॥ 3.85.१० ॥
</details>

<details open><summary>विश्वास-प्रस्तुतिः</summary>

करेण बिभ्रत्सहदर्भकुण्डिकां करेण साक्षादपरेण दीपिकाम् ।  
अन्येन विभ्रन्महतीं स डिण्डिमां शूलं च बिभ्रन्नपरेण बाहुना ॥ ११ ॥
</details>

<details><summary>मूलम्</summary>

करेण बिभ्रत्सहदर्भकुण्डिकां करेण साक्षादपरेण दीपिकाम् ।  
अन्येन विभ्रन्महतीं स डिण्डिमां शूलं च बिभ्रन्नपरेण बाहुना ॥ ११ ॥
</details>

<details open><summary>विश्वास-प्रस्तुतिः</summary>

गुणान् स रुद्राक्षकृतान् समुद्वहञ्जटाभिरापिङ्गलताम्रमूर्तिः ।  
विराजमानः प्रभुरिन्दुशेखरो वृषेण युक्तः स सितेन शङ्करः ॥ १२॥
</details>

<details><summary>मूलम्</summary>

गुणान् स रुद्राक्षकृतान् समुद्वहञ्जटाभिरापिङ्गलताम्रमूर्तिः ।  
विराजमानः प्रभुरिन्दुशेखरो वृषेण युक्तः स सितेन शङ्करः ॥ १२॥
</details>

<details open><summary>विश्वास-प्रस्तुतिः</summary>

उमास्तनद्वन्द्वसमर्पिताननस्तथा समाश्लिष्य निपीडिताधरः ।  
गङ्गाम्बुविक्षालितचन्द्रशेखरस्तां चापि वीक्षन् बहुशस्तदा शिवः ॥ १३॥
</details>

<details><summary>मूलम्</summary>

उमास्तनद्वन्द्वसमर्पिताननस्तथा समाश्लिष्य निपीडिताधरः ।  
गङ्गाम्बुविक्षालितचन्द्रशेखरस्तां चापि वीक्षन् बहुशस्तदा शिवः ॥ १३॥
</details>

<details open><summary>विश्वास-प्रस्तुतिः</summary>

भस्माङ्गरागैरनुलेपिताननो महोरगैर्बद्धजटः सनातनः ।  
शिरःकपालैः परिशोभितस्तदा द्रष्टुं हरिं केशवमभ्ययाच्छिवः ॥१४॥
</details>

<details><summary>मूलम्</summary>

भस्माङ्गरागैरनुलेपिताननो महोरगैर्बद्धजटः सनातनः ।  
शिरःकपालैः परिशोभितस्तदा द्रष्टुं हरिं केशवमभ्ययाच्छिवः ॥१४॥
</details>

<details open><summary>विश्वास-प्रस्तुतिः</summary>

यमाहुरग्र्यं पुरुषं महान्तं पुरातनं साङ्ख्यनिबद्धदृष्टयः ।  
यस्यापि देवस्य गुणान् समग्रांस्तत्त्वांश्चतुर्विंशतिमाहुरेके ॥ १५॥
</details>

<details><summary>मूलम्</summary>

यमाहुरग्र्यं पुरुषं महान्तं पुरातनं साङ्ख्यनिबद्धदृष्टयः ।  
यस्यापि देवस्य गुणान् समग्रांस्तत्त्वांश्चतुर्विंशतिमाहुरेके ॥ १५॥
</details>

<details open><summary>विश्वास-प्रस्तुतिः</summary>

यमाहुरेकं पुरुषं पुरातनं कणादनामानमजं महेश्वरम् ।  
दक्षस्य यज्ञं विनिहत्य यो वै विनाश्य देवानसुरान् सनातनः ॥ १६॥
</details>

<details><summary>मूलम्</summary>

यमाहुरेकं पुरुषं पुरातनं कणादनामानमजं महेश्वरम् ।  
दक्षस्य यज्ञं विनिहत्य यो वै विनाश्य देवानसुरान् सनातनः ॥ १६॥
</details>

<details open><summary>विश्वास-प्रस्तुतिः</summary>

यं विदुर्भूततत्त्वज्ञं भूतेशं भूतभावनम् ।  
वामदेवं विरूपाक्षमाहुस्तत्त्वविदो जनाः ॥ १७॥
</details>

<details><summary>मूलम्</summary>

यं विदुर्भूततत्त्वज्ञं भूतेशं भूतभावनम् ।  
वामदेवं विरूपाक्षमाहुस्तत्त्वविदो जनाः ॥ १७॥
</details>

<details open><summary>विश्वास-प्रस्तुतिः</summary>

महादेवं सहस्राक्षं कालमूर्तिं चतुर्भुजम् ।  
रुद्रं रोदननामानमाहुर्विश्वेश्वरं शिवम् ॥१८॥
</details>

<details><summary>मूलम्</summary>

महादेवं सहस्राक्षं कालमूर्तिं चतुर्भुजम् ।  
रुद्रं रोदननामानमाहुर्विश्वेश्वरं शिवम् ॥१८॥
</details>

<details open><summary>विश्वास-प्रस्तुतिः</summary>

अप्रमेयमनाधारमाहुर्माहेश्वरा जनाः ।  
नग्नं नग्नपरीतं तु नागिनं त्वग्निवर्चसम् ॥ १९॥
</details>

<details><summary>मूलम्</summary>

अप्रमेयमनाधारमाहुर्माहेश्वरा जनाः ।  
नग्नं नग्नपरीतं तु नागिनं त्वग्निवर्चसम् ॥ १९॥
</details>

<details open><summary>विश्वास-प्रस्तुतिः</summary>

आहुर्विश्वेश्वरं शान्तं शिवमादिं सनातनम् ।  
तस्य मूर्तिरिमाः सर्वा धराद्याः सकला नृप ॥3.85.२०॥
</details>

<details><summary>मूलम्</summary>

आहुर्विश्वेश्वरं शान्तं शिवमादिं सनातनम् ।  
तस्य मूर्तिरिमाः सर्वा धराद्याः सकला नृप ॥3.85.२०॥
</details>

<details open><summary>विश्वास-प्रस्तुतिः</summary>

भूमिरापोऽनलो वायुः खं सूर्यश्च तथा शशी ।  
अग्निश्च यजमानश्च प्रकृतिश्चैवमष्टधा ॥२१ ॥
</details>

<details><summary>मूलम्</summary>

भूमिरापोऽनलो वायुः खं सूर्यश्च तथा शशी ।  
अग्निश्च यजमानश्च प्रकृतिश्चैवमष्टधा ॥२१ ॥
</details>

<details open><summary>विश्वास-प्रस्तुतिः</summary>

महादेवो महायोगी गिरीशो नीललोहितः ।  
आदिकर्ता महाभर्ता शूलपाणिरुमापतिः ।  
द्रष्टुं विश्वेश्वरं विष्णुं भूतसङ्घैः समाययौ ॥२२॥
</details>

<details><summary>मूलम्</summary>

महादेवो महायोगी गिरीशो नीललोहितः ।  
आदिकर्ता महाभर्ता शूलपाणिरुमापतिः ।  
द्रष्टुं विश्वेश्वरं विष्णुं भूतसङ्घैः समाययौ ॥२२॥
</details>
इति श्रीमहाभारते खिलभागे हरिवंशे भविष्यपर्वणि कैलासयात्रायां शिवागमनकथने पञ्चाशीतितमोऽध्यायः ॥ ८५॥