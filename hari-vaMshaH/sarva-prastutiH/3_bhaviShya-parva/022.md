+++
title = "०२२"

+++

<details open><summary>विश्वास-प्रस्तुतिः</summary>

जनमेजय उवाच  
साध्वहं श्रोतुमिच्छामि त्रेतायां ब्राह्मणोत्तम ।  
यज्ज्ञात्वा सर्वविद्यानां परं पश्येयमव्ययम् ॥ १ ॥
</details>

<details><summary>मूलम्</summary>

जनमेजय उवाच  
साध्वहं श्रोतुमिच्छामि त्रेतायां ब्राह्मणोत्तम ।  
यज्ज्ञात्वा सर्वविद्यानां परं पश्येयमव्ययम् ॥ १ ॥
</details>

<details open><summary>विश्वास-प्रस्तुतिः</summary>

वैशम्पायन उवाच  
दक्षस्तु पुनरालम्ब्य स्त्रीभावं पुरुषोत्तमः ।  
योगाद् योगेश्वरात्मानं निषण्णो गिरिमूर्धनि ॥ २ ॥
</details>

<details><summary>मूलम्</summary>

वैशम्पायन उवाच  
दक्षस्तु पुनरालम्ब्य स्त्रीभावं पुरुषोत्तमः ।  
योगाद् योगेश्वरात्मानं निषण्णो गिरिमूर्धनि ॥ २ ॥
</details>

<details open><summary>विश्वास-प्रस्तुतिः</summary>

सुजानुः पीनजघना सुभ्रूरः पद्मनिभानना ।  
रक्तान्तनयना कान्ता सर्वभूतमनोरमा ॥३॥
</details>

<details><summary>मूलम्</summary>

सुजानुः पीनजघना सुभ्रूरः पद्मनिभानना ।  
रक्तान्तनयना कान्ता सर्वभूतमनोरमा ॥३॥
</details>

<details open><summary>विश्वास-प्रस्तुतिः</summary>

दक्षः प्राचेतसस्तस्यां कन्यायां जनयत् प्रभुः ।  
देहार्धयोगविधिना कन्याः पद्मनिभाननाः ॥ ४ ॥
</details>

<details><summary>मूलम्</summary>

दक्षः प्राचेतसस्तस्यां कन्यायां जनयत् प्रभुः ।  
देहार्धयोगविधिना कन्याः पद्मनिभाननाः ॥ ४ ॥
</details>

<details open><summary>विश्वास-प्रस्तुतिः</summary>

दक्षः पुरुषरूपेण स्त्रीरूपमपहाय वै ।  
दर्शने सर्वभूतानां कान्तः कान्ततरोऽभवत् ॥ ५ ॥
</details>

<details><summary>मूलम्</summary>

दक्षः पुरुषरूपेण स्त्रीरूपमपहाय वै ।  
दर्शने सर्वभूतानां कान्तः कान्ततरोऽभवत् ॥ ५ ॥
</details>

<details open><summary>विश्वास-प्रस्तुतिः</summary>

ताः कन्याः प्रददौ दक्षः स्वयं प्राचेतसः प्रभुः ।  
ब्रह्मदेयेन विधिना ब्रह्मप्राप्तेन भारत ॥ ६ ॥
</details>

<details><summary>मूलम्</summary>

ताः कन्याः प्रददौ दक्षः स्वयं प्राचेतसः प्रभुः ।  
ब्रह्मदेयेन विधिना ब्रह्मप्राप्तेन भारत ॥ ६ ॥
</details>

<details open><summary>विश्वास-प्रस्तुतिः</summary>

प्रददौ दश धर्माय कश्यपाय त्रयोदश ।  
सप्तविंशति सोमाय पत्नीहेतोः समाहितः ॥ ७ ॥
</details>

<details><summary>मूलम्</summary>

प्रददौ दश धर्माय कश्यपाय त्रयोदश ।  
सप्तविंशति सोमाय पत्नीहेतोः समाहितः ॥ ७ ॥
</details>

<details open><summary>विश्वास-प्रस्तुतिः</summary>

दक्षो दत्त्वाथ ताः कन्या ब्रह्मक्षेत्रं प्रपद्य च ।  
ब्रह्मणाध्युषितं पुण्यं समाहितमना मुनिः ॥ ८ ॥
</details>

<details><summary>मूलम्</summary>

दक्षो दत्त्वाथ ताः कन्या ब्रह्मक्षेत्रं प्रपद्य च ।  
ब्रह्मणाध्युषितं पुण्यं समाहितमना मुनिः ॥ ८ ॥
</details>

<details open><summary>विश्वास-प्रस्तुतिः</summary>

तप्यमानो मृगैः सार्धं चचार वसुधां नृप ।  
तृणमूलफलैर्वृद्धो वृद्धश्च तपसासकृत् ॥ ९ ॥
</details>

<details><summary>मूलम्</summary>

तप्यमानो मृगैः सार्धं चचार वसुधां नृप ।  
तृणमूलफलैर्वृद्धो वृद्धश्च तपसासकृत् ॥ ९ ॥
</details>

<details open><summary>विश्वास-प्रस्तुतिः</summary>

मृगास्तु तस्य मोदन्ति फलं मोदन्ति ब्राह्मणाः ।  
दीक्षिताः पुण्यकर्माणस्तपसा दग्धकिल्बिषाः ॥ 3.22.१० ॥
</details>

<details><summary>मूलम्</summary>

मृगास्तु तस्य मोदन्ति फलं मोदन्ति ब्राह्मणाः ।  
दीक्षिताः पुण्यकर्माणस्तपसा दग्धकिल्बिषाः ॥ 3.22.१० ॥
</details>

<details open><summary>विश्वास-प्रस्तुतिः</summary>

सङ्ग्रामकाले कालज्ञः शरीरादिपतिर्मुनिः ।  
कर्मयज्ञकृतां तात सिद्धिं पश्यति लक्षणात् ॥ ११ ॥
</details>

<details><summary>मूलम्</summary>

सङ्ग्रामकाले कालज्ञः शरीरादिपतिर्मुनिः ।  
कर्मयज्ञकृतां तात सिद्धिं पश्यति लक्षणात् ॥ ११ ॥
</details>

<details open><summary>विश्वास-प्रस्तुतिः</summary>

दानमानप्रवीराश्च निरुद्वेगा निरामिषाः ।  
मृगैः सह जरां यान्ति सपत्नीकाः सुपुत्रिणः ॥ १२ ॥
</details>

<details><summary>मूलम्</summary>

दानमानप्रवीराश्च निरुद्वेगा निरामिषाः ।  
मृगैः सह जरां यान्ति सपत्नीकाः सुपुत्रिणः ॥ १२ ॥
</details>

<details open><summary>विश्वास-प्रस्तुतिः</summary>

ब्राह्मणाः स्तोत्रसंसिद्धा जनित्रे प्रथमे पदे ।  
ब्रह्मणाध्युषितत्वाच्च ब्रह्मक्षेत्रमिहोच्यते ॥ १३ ॥
</details>

<details><summary>मूलम्</summary>

ब्राह्मणाः स्तोत्रसंसिद्धा जनित्रे प्रथमे पदे ।  
ब्रह्मणाध्युषितत्वाच्च ब्रह्मक्षेत्रमिहोच्यते ॥ १३ ॥
</details>

<details open><summary>विश्वास-प्रस्तुतिः</summary>

यतिभिः कर्मभिर्मुक्तैर्जितक्रोधैर्जितेन्द्रियैः ।  
चरद्भिर्वसुधां विप्रैरकिञ्चनपथैषिभिः ॥ १४ ॥
</details>

<details><summary>मूलम्</summary>

यतिभिः कर्मभिर्मुक्तैर्जितक्रोधैर्जितेन्द्रियैः ।  
चरद्भिर्वसुधां विप्रैरकिञ्चनपथैषिभिः ॥ १४ ॥
</details>

<details open><summary>विश्वास-प्रस्तुतिः</summary>

या प्रजा सर्वमारूढा मानसी ब्रह्मचारिणी ।  
सैवैषा व्यक्तिमापन्ना स्वभावदुरतिक्रमा ॥ १५ ॥
</details>

<details><summary>मूलम्</summary>

या प्रजा सर्वमारूढा मानसी ब्रह्मचारिणी ।  
सैवैषा व्यक्तिमापन्ना स्वभावदुरतिक्रमा ॥ १५ ॥
</details>

<details open><summary>विश्वास-प्रस्तुतिः</summary>

अव्यक्ता व्यक्तमापन्ता स्वभावाद् दुरतिक्रमा ।  
व्यक्ताव्यक्तगतिश्चैषा कालधर्मान्महीपते ॥ १६ ॥
</details>

<details><summary>मूलम्</summary>

अव्यक्ता व्यक्तमापन्ता स्वभावाद् दुरतिक्रमा ।  
व्यक्ताव्यक्तगतिश्चैषा कालधर्मान्महीपते ॥ १६ ॥
</details>

<details open><summary>विश्वास-प्रस्तुतिः</summary>

स्थावरा जङ्गमाश्चैव स्थूलसूक्ष्माश्च भारत ।  
कालयोगेन योगज्ञा भवन्ति न भवन्ति च ॥ १७ ॥
</details>

<details><summary>मूलम्</summary>

स्थावरा जङ्गमाश्चैव स्थूलसूक्ष्माश्च भारत ।  
कालयोगेन योगज्ञा भवन्ति न भवन्ति च ॥ १७ ॥
</details>

<details open><summary>विश्वास-प्रस्तुतिः</summary>

एताश्चैताः प्रजाः सर्वा दक्षकन्यासु जज्ञिरे ।  
कश्यपेनाव्ययेनेह संयुक्ताः कालधर्मणा ॥ १८ ॥
</details>

<details><summary>मूलम्</summary>

एताश्चैताः प्रजाः सर्वा दक्षकन्यासु जज्ञिरे ।  
कश्यपेनाव्ययेनेह संयुक्ताः कालधर्मणा ॥ १८ ॥
</details>

<details open><summary>विश्वास-प्रस्तुतिः</summary>

आदित्या वसवो रुद्रा विश्वेदेवा मरुद्गणाः ।  
नागाश्चानेकशिरसः साध्या वै पन्नगास्तथा ॥ १९ ॥
</details>

<details><summary>मूलम्</summary>

आदित्या वसवो रुद्रा विश्वेदेवा मरुद्गणाः ।  
नागाश्चानेकशिरसः साध्या वै पन्नगास्तथा ॥ १९ ॥
</details>

<details open><summary>विश्वास-प्रस्तुतिः</summary>

गन्धर्वाः किन्नरा यक्षाः सुपर्णाश्च तथापरे ।  
गरुत्मान् सह यक्षैश्च किन्नराश्च सुवाससः ॥ 3.22.२० ॥
</details>

<details><summary>मूलम्</summary>

गन्धर्वाः किन्नरा यक्षाः सुपर्णाश्च तथापरे ।  
गरुत्मान् सह यक्षैश्च किन्नराश्च सुवाससः ॥ 3.22.२० ॥
</details>

<details open><summary>विश्वास-प्रस्तुतिः</summary>

गावः पशुगणैः सार्धं नराश्च वसुधाधिप ।  
चराचराश्च वसुधाधर्तारश्च धराधराः ॥ २१ ॥
</details>

<details><summary>मूलम्</summary>

गावः पशुगणैः सार्धं नराश्च वसुधाधिप ।  
चराचराश्च वसुधाधर्तारश्च धराधराः ॥ २१ ॥
</details>

<details open><summary>विश्वास-प्रस्तुतिः</summary>

गजाः सिंहाश्च व्याघ्राश्च हयाः पक्षधरास्तथा ।  
खड्गा विषाणिनश्चैव वृषभाश्च मृगास्तथा ॥ २२ ॥
</details>

<details><summary>मूलम्</summary>

गजाः सिंहाश्च व्याघ्राश्च हयाः पक्षधरास्तथा ।  
खड्गा विषाणिनश्चैव वृषभाश्च मृगास्तथा ॥ २२ ॥
</details>

<details open><summary>विश्वास-प्रस्तुतिः</summary>

चतुर्विषाणा नागेन्द्राः पद्माभा वर्णतः शुभाः ।  
सर्वलक्षणसम्पन्नाः प्राणिनः कामरूपिणः ॥ २३ ॥
</details>

<details><summary>मूलम्</summary>

चतुर्विषाणा नागेन्द्राः पद्माभा वर्णतः शुभाः ।  
सर्वलक्षणसम्पन्नाः प्राणिनः कामरूपिणः ॥ २३ ॥
</details>

<details open><summary>विश्वास-प्रस्तुतिः</summary>

तेषां रूपैस्तथा गात्रैस्तैः शीलैस्तैः पराक्रमैः ।  
मुनयः पुनरुद्भूता धर्मक्षेत्रे सनातने ॥। २४ ॥  
क्षेत्रज्ञा मानसे लोके धर्मिणो वेदगोचराः ।  
यत्रोद्भूताः सुराः सर्वे दिवि लोके प्रतिष्ठिताः ॥ २५ ॥
</details>

<details><summary>मूलम्</summary>

तेषां रूपैस्तथा गात्रैस्तैः शीलैस्तैः पराक्रमैः ।  
मुनयः पुनरुद्भूता धर्मक्षेत्रे सनातने ॥। २४ ॥  
क्षेत्रज्ञा मानसे लोके धर्मिणो वेदगोचराः ।  
यत्रोद्भूताः सुराः सर्वे दिवि लोके प्रतिष्ठिताः ॥ २५ ॥
</details>

<details open><summary>विश्वास-प्रस्तुतिः</summary>

ये चान्ये तपसा सिद्धा गृहस्था मनुजाधिप ।  
ब्रह्मचर्येण संसिद्धाः परिचर्यां गता गुरोः ॥ २६ ॥
</details>

<details><summary>मूलम्</summary>

ये चान्ये तपसा सिद्धा गृहस्था मनुजाधिप ।  
ब्रह्मचर्येण संसिद्धाः परिचर्यां गता गुरोः ॥ २६ ॥
</details>

<details open><summary>विश्वास-प्रस्तुतिः</summary>

ये च योगगतिं प्राप्ताः सिद्धिहेतोर्महीपते ।  
क्लेशाधिकैः कर्मजन्यैर्वृत्तिं लप्स्यन्ति वै द्विजाः॥ २७ ॥
</details>

<details><summary>मूलम्</summary>

ये च योगगतिं प्राप्ताः सिद्धिहेतोर्महीपते ।  
क्लेशाधिकैः कर्मजन्यैर्वृत्तिं लप्स्यन्ति वै द्विजाः॥ २७ ॥
</details>

<details open><summary>विश्वास-प्रस्तुतिः</summary>

शिलोञ्छवृत्तयः ख्याताः सपत्नीका दृढव्रताः ।  
सर्वे त्वेते दिविचरा भवन्ति चरितव्रताः ॥ २८ ॥
</details>

<details><summary>मूलम्</summary>

शिलोञ्छवृत्तयः ख्याताः सपत्नीका दृढव्रताः ।  
सर्वे त्वेते दिविचरा भवन्ति चरितव्रताः ॥ २८ ॥
</details>
इति श्रीमहाभारते खिलभागे हरिवंशे भविष्यपर्वणि पौष्करे द्वाविंशोऽध्यायः ॥ २२ ॥