<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मोक्ष-काण्डः on पुराणे विश्वासटिप्पन्यः</title>
    <link>https://vishvAsa.github.io/purANam_vaiShNavam/garuDa-purANam/moxa-kANDaH/</link>
    <description>Recent content in &#43;मोक्ष-काण्डः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam_vaiShNavam/garuDa-purANam/moxa-kANDaH/index.xml" rel="self" type="application/rss+xml" />
    <item>
      <title>००१</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/001/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/001/</guid>
      <description>&lt;p&gt;श्रीगरुडमहापुराणम्&lt;br&gt;&#xA;श्रीगणेशायनमः ।&lt;br&gt;&#xA;श्रीलक्ष्मीनृसिंहाय नमः ।&lt;br&gt;&#xA;श्रीदत्तात्रेयाय नमः ।&lt;br&gt;&#xA;श्रीवेदव्यासाय नमः ।&lt;br&gt;&#xA;श्रीहयग्रीवाय नमः ।&lt;br&gt;&#xA;अथ गारुडे ब्रह्मकाण्डस्तृतीय आरभ्यते ।&lt;br&gt;&#xA;ओं मल्लानामशनिर्नृणां नरवरः स्त्रीणां स्मरो मूर्तिमान् गोपानां स्वजनोऽसतां क्षितिभृतां शास्ता स्वपित्रोः शिशुः ।&lt;br&gt;&#xA;मृत्युर्भोजपतेर्विधातृविहित स्तत्त्वं परं योगिनां वृष्णीनां च पतिः सदैव शुशुभे रङ्गेऽच्युतः साग्रजः ॥ ३,१.१ ॥&lt;/p&gt;&#xA;&lt;p&gt;नमो नारायणायेति तस्मै वै मूलरूपिणे ।&lt;br&gt;&#xA;नमस्कृत्य प्रवक्ष्यामि नारायणकथामिमाम् ॥ ३,१.२ ॥&lt;/p&gt;&#xA;&lt;p&gt;शौनकाद्या महात्मानो ह्यृषयो ब्रह्मवादिनः ।&lt;br&gt;&#xA;नैमिषाख्ये महापुण्ये तपस्तेपुर्महत्तरम् ॥ ३,१.३ ॥&lt;/p&gt;&#xA;&lt;p&gt;जितेन्द्रिया जिताहाराः सन्तः सत्यपरायणाः ।&lt;br&gt;&#xA;यजन्तः परया भक्त्या विष्णुमाद्यं जगद्गुरुम् ॥ ३,१.४ ॥&lt;/p&gt;</description>
    </item>
    <item>
      <title>००२</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/002/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/002/</guid>
      <description>&lt;p&gt;श्रीगरुडमहापुराणम् २&lt;br&gt;&#xA;श्रीशौनक उवाच ।&lt;br&gt;&#xA;कथं ससर्ज भगवांस्तत्तत्तत्त्वाभिमानिनः ।&lt;br&gt;&#xA;सृष्टिक्रमं न जानामि देवानां ह्यन्तरं मुने ॥ ३,२.१ ॥&lt;/p&gt;&#xA;&lt;p&gt;शौनकेनैव मुक्तस्तु सूतो वचनमब्रवीत् ।&lt;br&gt;&#xA;शूत उवाच ।&lt;br&gt;&#xA;सम्यग्व्यवसिता बुद्धिस्तव ब्रह्मर्षिसत्तम ॥ ३,२.२ ॥&lt;/p&gt;&#xA;&lt;p&gt;एवमेव कृतः प्रश्रो हरौ तु गरुडेन वै ।&lt;br&gt;&#xA;यदुक्तवान्हरिस्तस्मैतद्वक्ष्यामि तवानघ ।&lt;br&gt;&#xA;गरुड उवाच ।&lt;br&gt;&#xA;सृष्टिं व्रूहि महाभाग सच्चिदानन्दविग्रह ॥ ३,२.३ ॥&lt;/p&gt;&#xA;&lt;p&gt;सृष्टौ ज्ञाते तवोत्कर्षो ज्ञातप्रायो भविष्यति ।&lt;br&gt;&#xA;ब्रह्मादीनां तारतम्यज्ञानं मम भविष्यति ॥ ३,२.४ ॥&lt;/p&gt;&#xA;&lt;p&gt;मोक्षोपायम्यः स वोक्त मिततरत्तस्य साधनम् ।&lt;br&gt;&#xA;गरुडेनैव मुक्तस्तु कृष्णो वचनमब्रवीत् ॥ ३,२.५ ॥&lt;/p&gt;</description>
    </item>
    <item>
      <title>००३</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/003/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/003/</guid>
      <description>&lt;p&gt;श्रीगरुडमहापुराणम् ३&lt;br&gt;&#xA;श्रीकृष्ण उवाच ।&lt;br&gt;&#xA;बभूवेच्छा मम देवस्य विष्णोः स्रष्टुं सृज्यान्मोक्षयोग्यांश्च मोक्तुम् ।&lt;br&gt;&#xA;इच्छाशक्तिः सर्वदैवास्ति विष्णोस्तथापि तद्व्याहरणं च लौकिकम् ॥ ३,३.१ ॥&lt;/p&gt;&#xA;&lt;p&gt;तदा हरिर्जगृहे लौकिकं च तमः पानं तेन रूपेण चक्रे ।&lt;br&gt;&#xA;तद्रूपमाहुः प्राकृतं वै तदज्ञा ह्यन्धं तमः प्रविशन्त्येव सर्वे ॥ ३,३.२ ॥&lt;/p&gt;&#xA;&lt;p&gt;अवतारा महाविष्णोः सर्वे पूर्णाः प्रकीर्तिताः ।&lt;br&gt;&#xA;पूर्णं च तत्परं रूपं पूर्णात्पूर्णाः समुद्गताः ॥ ३,३.३ ॥&lt;/p&gt;&#xA;&lt;p&gt;परावरत्वं तेषां तु व्यक्तिमात्रविशेषतः ।&lt;br&gt;&#xA;न देशकालसामर्थ्यात्पारावर्यं कथञ्चन ॥ ३,३.४ ॥&lt;/p&gt;&#xA;&lt;p&gt;पूर्वरूपं च पूर्णं च पूर्णं पदवितारगम्? ।&lt;br&gt;&#xA;रूपं तदात्मन्यादाय पूर्णमेवावशिष्यते ॥ ३,३.५ ॥&lt;/p&gt;</description>
    </item>
    <item>
      <title>००४</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/004/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/004/</guid>
      <description>&lt;p&gt;श्रीगरुडमहापुराणम् ४&lt;br&gt;&#xA;श्रीकृष्ण उवाच ।&lt;br&gt;&#xA;यथा ससर्ज भगवांस्त्रीन् गुणान्प्रकृतेस्तदा ।&lt;br&gt;&#xA;लक्ष्मीस्त्रिरूपा सम्भूता श्रीर्भूर्दुर्गोति सञ्ज्ञिता ॥ ३,४.१ ॥&lt;/p&gt;&#xA;&lt;p&gt;सत्त्वाभिमानिनी श्रीस्तु भूर्देवी रजमानिनी ।&lt;br&gt;&#xA;तमोभिमानिनी दुर्गा ह्येवमाहुर्मनीषिणः ॥ ३,४.२ ॥&lt;/p&gt;&#xA;&lt;p&gt;अन्तरं न विजानीयाद्रूपाणां च परस्परम् ।&lt;br&gt;&#xA;गुणानां चैव सम्बन्धाद्दुर्गादीनां खगेश्वर ॥ ३,४.३ ॥&lt;/p&gt;&#xA;&lt;p&gt;अन्तरं ये विजानन्ति ते यान्त्यन्धन्तमः परम् ।&lt;br&gt;&#xA;पुरुषस्तु त्रिरूपोभूद्विष्णुर्ब्रह्मा भवेतिसः ॥ ३,४.४ ॥&lt;/p&gt;&#xA;&lt;p&gt;सत्त्वेन लोकान्वर्धयितुं विष्णुः साक्षाद्धरिः स्वयम् ।&lt;br&gt;&#xA;सृष्टिं कर्तुं च रजसा ब्रह्मणि प्राविशद्धरिः ॥ ३,४.५ ॥&lt;/p&gt;&#xA;&lt;p&gt;आद्यो ब्रह्मा स विज्ञेयो न तु साक्षाद्धरिः स्वयम् ।&lt;br&gt;&#xA;तमसापि समान्हन्तुं रुद्रे च प्राविशद्धरिः ॥ ३,४.६ ॥&lt;/p&gt;</description>
    </item>
    <item>
      <title>००५</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/005/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/005/</guid>
      <description>&lt;p&gt;श्रीगरुडमहापुराणम् ५&lt;br&gt;&#xA;एतादृशे महत्तत्त्वे लक्ष्म्या सह हरिः स्वयम् ।&lt;br&gt;&#xA;प्रविवेश महाभाग क्षोभयामास वै हरिः ॥ ३,५.१ ॥&lt;/p&gt;&#xA;&lt;p&gt;अहन्तत्त्वमभूत्तस्माज्ज्ञानद्रव्यक्रियात्मकम् ।&lt;br&gt;&#xA;अहङ्कारसमुत्पत्तावेकांशस्तमसि स्मृतः ॥ ३,५.२ ॥&lt;/p&gt;&#xA;&lt;p&gt;तद्दशांशाधिकरजस्तद्दशांशाधिकं प्रभो ।&lt;br&gt;&#xA;सत्त्वमित्युच्यते सद्भिर्ह्येतदात्मा त्वहं स्मृतम् ॥ ३,५.३ ॥&lt;/p&gt;&#xA;&lt;p&gt;अहन्तत्त्वाभिमानी तु आदौ शेषो बभूवह ।&lt;br&gt;&#xA;सहस्राब्दाच्च पश्चात्तौ जातौ खगहरौ द्विज ॥ ३,५.४ ॥&lt;/p&gt;&#xA;&lt;p&gt;अहन्तत्त्वे खग ह्येषु प्रविष्टो हरिरव्ययः ।&lt;br&gt;&#xA;क्षोभयामास भगवाल्लङ्क्ष्म्या सह हरिः स्वयम् ॥ ३,५.५ ॥&lt;/p&gt;&#xA;&lt;p&gt;वैकारिकस्तामसश्च तैजसश्चेत्यहं त्रिधा ।&lt;br&gt;&#xA;त्रिधा बभूव रुद्रोपि यतस्तेषां नियामकः ॥ ३,५.६ ॥&lt;/p&gt;&#xA;&lt;p&gt;वैकारिकस्थितो रुद्रो वैकारिक इति स्मृतः ।&lt;br&gt;&#xA;तामसे तु स्थितो रुद्रस्तामसो ह्यभिधीयते ॥ ३,५.७ ॥&lt;/p&gt;</description>
    </item>
    <item>
      <title>००६</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/006/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/006/</guid>
      <description>&lt;p&gt;श्रीगरुडमहापुराणम् ६&lt;br&gt;&#xA;श्रीकृष्ण उवाच ।&lt;br&gt;&#xA;तत्रतत्र स्थितास्तत्त्वे तत्तत्तत्त्वाभिमानिनः ।&lt;br&gt;&#xA;स्वेस्वे ह्यायतने स्वाङ्गे तदर्थं च खगेश्वर ॥ ३,६.१ ॥&lt;br&gt;&#xA;हरिं नारायणं सम्यक्स्तोतुं समुपचक्रिरे ।&lt;br&gt;&#xA;चिन्त्याचिन्त्यगुणे विष्णौ विरुद्धाः सन्ति सद्गुणाः ॥ ३,६.२ ॥&lt;br&gt;&#xA;एकैकशोह्यनन्तास्ते तद्गुणानां स्तुतौ मम ।&lt;br&gt;&#xA;क्व शक्तिरिति बुद्ध्या सा व्रीडयावनताब्रवीत् ॥ ३,६.३ ॥&lt;br&gt;&#xA;श्रीरुवाच ।&lt;br&gt;&#xA;नतास्मि ते नाथ पदारविन्दं न वेद चान्यच्चरणादृते तव ।&lt;br&gt;&#xA;त्वयीश्वरे सन्ति गुणाः श्रुतास्तु तथाश्रुताः सन्ति च देवदेव ॥ ३,६.४ ॥&lt;br&gt;&#xA;सम्यक्सृष्टं स्वायतनं च दत्वा गोविन्द दामोदर मां च पाहि ।&lt;br&gt;&#xA;स्तुत्या मदीयश्च सुखकपूर्णः प्रियो जनो नास्ति तथा त्वदन्यः ॥ ३,६.५ ॥&lt;br&gt;&#xA;ब्रह्मोवाच ।&lt;br&gt;&#xA;लक्ष्मीपते सर्वजगन्निवास त्वं ज्ञानसिन्धुः क्व च विश्वमूर्ते ।&lt;br&gt;&#xA;अहं क्व चाज्ञस्तव वै शक्तिरस्ति ह्यज्ञोहं वै ह्यल्पशक्तिर्ममास्ति ॥ ३,६.६ ॥&lt;br&gt;&#xA;लक्ष्म्याश्चैव ज्ञानवैराग्यभक्ति ह्यत्यल्पमद्धा मयि सर्वदैव ।&lt;br&gt;&#xA;तव प्रसादादस्ति जगन्निवास तत्र स्वामित्वं नास्ति विष्णो सदैव ॥ ३,६.७ ॥&lt;br&gt;&#xA;न देहि त्वं सर्वदा मे मुरारे अहम्ममत्वं प्राप्यमेतावदेव ।&lt;br&gt;&#xA;गम्यज्ञानं योग्यगुणे रमेश प्रमादो वा नास्तिनास्त्यद्य नित्य ॥ ३,६.८ ॥&lt;br&gt;&#xA;तन्मे हृषीकाणि पतन्त्यसत्पथे पदारविन्दे तु पतन्तु सर्वदा ।&lt;br&gt;&#xA;लक्ष्म्या ह्यहं कोटिगुणेन हीनः स्तोतुं सामर्थ्यं नास्ति मे सुप्रसीद ॥ ३,६.९ ॥&lt;br&gt;&#xA;इति स्तवं विष्णुगुणान्विधाता तार्क्ष्यस्थितः प्राञ्जलिस्तस्य चाग्रे ।&lt;br&gt;&#xA;तदा वायुर्देवदेवो महात्मा दृष्ट्वा विष्णु भक्तिसंवर्धितात्मा ॥ ३,६.१० ॥&lt;br&gt;&#xA;स्नहोत्थरावः स्खलिताक्षरस्तं मुञ्चन्कणान्प्राञ्जलिराबभाषे ।&lt;br&gt;&#xA;वायुरुवाच ।&lt;br&gt;&#xA;एते हि देवास्तव भृत्यभूताः पदारविन्दं परमं सुदुर्लभम् ॥ ३,६.११ ॥&lt;br&gt;&#xA;चतुर्विधान्पुरुषार्थान्रमेश सम्प्रार्थये तच्च सदापि देव ।&lt;br&gt;&#xA;दृष्ट्वा हरेः सैव मायैव तावत्सुकारणं किञ्चिदन्यन्न चास्ति ॥ ३,६.१२ ॥&lt;br&gt;&#xA;अतो नाहं प्रदयोपि भूमन् भवत्पदाम्भोजनिषवणोत्सुकः ।&lt;br&gt;&#xA;लोकस्य कृष्णाद्विमुखस्य कर्मणा अपुण्यशीलस्य सुदुः खितस्य ॥ ३,६.१३ ॥&lt;br&gt;&#xA;अनुग्रहार्थं च तवावतारो नान्यश्च किञ्चित्पुरुषार्थस्तवेश ।&lt;br&gt;&#xA;गोभूसुराणां च महीरुहाणां तथा सुराणां प्रवरावतारैः ॥ ३,६.१४ ॥&lt;br&gt;&#xA;क्षेमोपकाराणि च वासुदेव क्रीडन्विधत्ते न च किञ्चिदन्यत् ।&lt;br&gt;&#xA;मनो न तृप्यत्यपि शंसतां नः सुकर्ममौलेश्चरितामृतानि ॥ ३,६.१५ ॥&lt;br&gt;&#xA;अच्छिन्नभक्तस्य हि मे मुकुन्द सदा भक्तिं देहि पादारविन्दे ।&lt;br&gt;&#xA;सदा तदेवास्तु न किञ्चिदन्यद्यत्र त्वमासीः पुरुषे देवदेव ॥ ३,६.१६ ॥&lt;br&gt;&#xA;अहं च तत्रास्मि तव प्रसादाद्यत्रास्म्यहं तत्र भवान्महाप्रभो ।&lt;br&gt;&#xA;व्यंसिर्ममेयं च शरीरमध्ये चतुर्मुखश्चैव न चैततदन्यैः ॥ ३,६.१७ ॥&lt;br&gt;&#xA;मदीयनिद्रा तव वन्दनं प्रभो मदीययामाचरणं प्रदक्षिणम् ।&lt;br&gt;&#xA;मदीयव्याख्याहरणं स्तुतिः स्यादेवं विदित्वा च समर्पयामि ॥ ३,६.१८ ॥&lt;br&gt;&#xA;मद्वृद्धियोग्यं च पदार्थजातं दृष्ट्वा हरेः प्रतिमा एव तच्च ।&lt;br&gt;&#xA;इत्थं मत्वाहं सर्वदा देवदेव तत्रस्थितान्हरिरूपान् भजिष्ये ॥ ३,६.१९ ॥&lt;br&gt;&#xA;यच्चन्दनं यत्तु पुष्पं च धूपं वस्त्रं च यद्भक्ष्यभोज्यादिकं च ।&lt;br&gt;&#xA;एतत्सर्वं विष्णुप्रीत्यर्थमेवेत्येतद्व्रतं सर्वदा वै करिष्ये ॥ ३,६.२० ॥&lt;br&gt;&#xA;अवैष्णवान्दूषयिष्ये सदाहं सद्वैष्णवान्पा(ल्लां)लयिष्ये मुरारे ।&lt;br&gt;&#xA;विष्णुद्रुहां छेदयिष्ये च जिह्वां तच्छृण्वतां पूरयिष्ये त्रपूल्काः ॥ ३,६.२१ ॥&lt;br&gt;&#xA;एतादृशी शक्तिर्ममास्ति देव तव प्रसादाद्बलिनोपि विष्णो ।&lt;br&gt;&#xA;अथापि नाहं स्तवने समर्थः लक्ष्म्या ह्यहं कोटिगुणैर्विहीनः ॥ ३,६.२२ ॥&lt;br&gt;&#xA;एतत्स्तोत्रं ह्यर्थयेच्चैव या नः तत्र प्रीतिर्ह्यक्षया मे सदा स्यात् ।&lt;br&gt;&#xA;स्तोत्रं ह्येतत्पाठयन्तीह लोके ते वैष्णवास्ते च हरिप्रियाश्च ॥ ३,६.२३ ॥&lt;br&gt;&#xA;कुर्वन्ति ये पठनं नित्यमेव समर्पयिष्यति सदा हरौ च ।&lt;br&gt;&#xA;तेषां हरिः प्रीयते केशवोलं हरौ प्रसन्ने किमलभ्यमस्ति ॥ ३,६.२४ ॥&lt;br&gt;&#xA;एवं स्तुत्वा वलदेवो महात्मा तूष्णीं स्थितः प्राञ्जलिरग्रतो हरेः ।&lt;br&gt;&#xA;सरस्वत्युवाच ।&lt;br&gt;&#xA;को वा रसज्ञो भगवन्मुरारे हरे गुणस्तवनात्कीर्तनाद्वा ॥ ३,६.२५ ॥&lt;br&gt;&#xA;अलम्बुद्धिं प्राप्नुयाद्देवदेव ब्रह्मादिभिः सर्वदा स्तूयमान ।&lt;br&gt;&#xA;यः कर्णनाडीं पुरुषस्य यातो भवप्रदां देहरतिं छिनत्ति ॥ ३,६.२६ ॥&lt;br&gt;&#xA;न केवलं देहरतिं छिनत्त्यसद्गृहक्षेत्रभार्यासुतेषु नित्यम् ।&lt;br&gt;&#xA;पश्वादिरूपेषु धनादिकेषु अनर्घ्यरत्नेषु प्रियं छिनत्ति ॥ ३,६.२७ ॥&lt;br&gt;&#xA;अनन्तवेदप्रतिपादितोपि लक्ष्मीर्न वै वेद तव स्वरूपम् ।&lt;br&gt;&#xA;चतुर्मुखो नैव वेद न वायुरसौ न वेत्तीति किमत्र चित्रम् ॥ ३,६.२८ ॥&lt;br&gt;&#xA;एतादृशस्य स्तवने क्वास्ति शक्तिर्मम प्रभो ब्रह्मवाय्वोः सकाशात् ।&lt;br&gt;&#xA;शतैर्गुणैः सर्वदा न्यूनतास्ति अतो हरे दयया मां च पाहि ॥ ३,६.२९ ॥&lt;br&gt;&#xA;एवं स्तुत्वा हरिं सा तु तूष्णीमास खगेश्वर ।&lt;br&gt;&#xA;भारती तु तदा स्तोतुं हरिं समुपचक्रमे ॥ ३,६.३० ॥&lt;br&gt;&#xA;भारत्युवाच ।&lt;br&gt;&#xA;ब्रह्मेश लक्ष्मीश हरे मुरारे गुणांस्तव श्रद्दधानस्य नित्यम् ।&lt;br&gt;&#xA;तथा स्तुवन्तोस्य विवर्धमानां मतिं च नित्यं विषयेष्वसत्सु ॥ ३,६.३१ ॥&lt;br&gt;&#xA;कुर्वन्ति वैराग्यममुत्र लोके ततः परं भक्तिदृढां तथैव ।&lt;br&gt;&#xA;ततः परं चैव हरेः प्रसन्नतां कुर्वन्ति नित्यं तव देवदेव ॥ ३,६.३२ ॥&lt;br&gt;&#xA;तेनापरोक्षं च भवेच्च तस्य अतो गुणानां स्तवने च मे रतिः ।&lt;br&gt;&#xA;सा तु प्रजाता पुरुषस्य नित्यं संसारदुःखं तु तदाच्छिनत्ति ॥ ३,६.३३ ॥&lt;br&gt;&#xA;विच्छिन्नदुःखस्य तदाधिकारिण आनन्दरूपाख्यफलं ददाति ।&lt;br&gt;&#xA;हरेर्गुणानस्तुवतां च पापं तेषां हि पुण्यं च तथा क्षिणोति ॥ ३,६.३४ ॥&lt;br&gt;&#xA;एवं विदित्वा परमो गुरुर्मम वायुर्दयालुर्मम वल्लभश्च ।&lt;br&gt;&#xA;हरेर्गुणान्सर्वगुणप्रसारान्ममैव योग्यान्सुखमुख्यभूतान् ॥ ३,६.३५ ॥&lt;br&gt;&#xA;उद्धृत्य पुण्येभ्य इवार्तबन्धुः शिवश्च नो द्रुह्यति पुण्यकीर्तिम् ।&lt;br&gt;&#xA;तव प्रसादाच्च श्रियः प्रसादाद्वायोः प्रसादाच्च ममास्ति नित्यम् ॥ ३,६.३६ ॥&lt;br&gt;&#xA;यद्यत्करोत्येव सदैव वायुस्तत्तत्करोत्येव सदैव नित्यम् ।&lt;br&gt;&#xA;वायोर्विरोधं न करोति देवः स तद्विरोधं च करोति नित्यम् ॥ ३,६.३७ ॥&lt;br&gt;&#xA;हरेर्विरोधं न करोति वायुर्वायोर्विरोधं न करोति विष्णुः ।&lt;br&gt;&#xA;वायोः प्रसादान्मम नास्ति किञ्चिदतानभावश्च तव प्रसादात् ॥ ३,६.३८ ॥&lt;br&gt;&#xA;यथैव मूलं च तथावतारे दुःखादिकं नास्ति समीरणस्य ।&lt;br&gt;&#xA;वायुस्तथान्ये च उभौ मुकुन्दस्तथावतारेषु न दुःखरूपौ ॥ ३,६.३९ ॥&lt;br&gt;&#xA;अशक्तवद्दृश्यते वायुदेवः युगानुसारांल्लोकधर्मांस्तु रक्षन् ।&lt;br&gt;&#xA;नरावतारे तत्र देवे मुरारे ह्यशक्तता नेति विचिन्तनीयम् ॥ ३,६.४० ॥&lt;br&gt;&#xA;अवताररूपे यमदुःखादिकं च न चिन्तनीयं ज्ञानिभिर्देवदेव ।&lt;br&gt;&#xA;अहं कदाचित्सुखनाशप्रदेशे दैत्यांस्तथा मारयितुं गतोस्मि ॥ ३,६.४१ ॥&lt;br&gt;&#xA;नैतावता मम वायोश्च नित्यं दुः खातनं नैव सञ्चितनीयम् ।&lt;br&gt;&#xA;एतादृशोहं स्तवनेनु कास्ति शक्तिर्गुणानां मधुसूदन प्रभो ।&lt;br&gt;&#xA;वायोः सकाशाच्च गुणेन हीना संसाररूपे मुक्तरूपे च देव ॥ ३,६.४२ ॥&lt;br&gt;&#xA;एवं स्तुत्वा भारती तु तूष्णीमास खगेश्वर ।&lt;br&gt;&#xA;तदनन्तरजः शेषः प्राञ्जलिः प्राह केशवम् ॥ ३,६.४३ ॥&lt;br&gt;&#xA;शेष उवाच ।&lt;br&gt;&#xA;नाहं च जाने तव पादमूलं रुद्रो न वेत्ति गरुडो न वेद ।&lt;br&gt;&#xA;अहं वाण्याः शतगुणांशहीनो दत्त्वा ह्यायतनं पाहि मां वासुदेव ॥ ३,६.४४ ॥&lt;br&gt;&#xA;एवं स्तुत्वा सशेषस्तु तूष्णीमास खगेश्वर ।&lt;br&gt;&#xA;तदनन्तरजो वीशः स्तोतुं समुपचक्रमे ॥ ३,६.४५ ॥&lt;br&gt;&#xA;गरुड उवाच ।&lt;br&gt;&#xA;तव पदोः स्तुतिं किं करोम्यहं मम पदाम्बुजे ह्यर्पितं मनः ।&lt;br&gt;&#xA;कथमहं मुखे पक्षियोनिजः कथमेवङ्गुणानीडितुं क्षमः ॥ ३,६.४६ ॥&lt;br&gt;&#xA;एवं स्तुत्वा तु गरुडस्तूष्णीमास नयान्वितः ।&lt;br&gt;&#xA;तदनन्तरजो रुद्रस्तोतुं समुपचक्रमे ॥ ३,६.४७ ॥&lt;br&gt;&#xA;रुद्र उवाच ।&lt;br&gt;&#xA;या वै तवेश भगवन्न विदाम भूमन् भक्तिर्ममास्तु शिवपादसरोजमूले ।&lt;br&gt;&#xA;छन्नापि सा ननु सदा न ममास्ति देव तेनाद्रुहं तव विरुद्धमतः करोमि ॥ ३,६.४८ ॥&lt;br&gt;&#xA;सर्वान्न बुद्धिसहितस्य हरे मुरारे का शक्तिरस्ति वचने मम मूढबुद्धेः ।&lt;br&gt;&#xA;वाण्या सदा शतगुणेन विहीनमेनं मां पाहि चेश मम चायतनं च दत्त्वा ॥ ३,६.४९ ॥&lt;br&gt;&#xA;एवं स्तुत्वा स रुद्रस्तु तूष्णीमास द्विजोत्तमः ।&lt;br&gt;&#xA;शेषानन्तरजा देवी वारुणी वाक्यमब्रवीत् ॥ ३,६.५० ॥&lt;br&gt;&#xA;वारुण्युवाच ।&lt;br&gt;&#xA;लक्ष्मीपते ब्रह्मपते मनोः पते गिरःपते रुद्रपते नृणां पते ।&lt;br&gt;&#xA;गुणांस्तव स्तोतुमहं समर्था न पार्वती नापि सुपर्णपत्नी ॥ ३,६.५१ ॥&lt;br&gt;&#xA;शेषादहं दशगुणैर्विहीना मां पाहि नित्यं जगतामधीश ॥ ३,६.५२ ॥&lt;br&gt;&#xA;एवं स्तुत्वा वारुणी तु तूष्णीमास खगेश्वर ।&lt;br&gt;&#xA;तदनन्तरजा ब्राह्मी सौपर्णी ह्युपचक्रमे ॥ ३,६.५३ ॥&lt;br&gt;&#xA;सौपर्ण्युवाच ।&lt;br&gt;&#xA;स्तोतुं गुणांस्तव हरे जगदीशवाचा श्रोतुं हरे तव कथां श्रवणे न शक्तिः ।&lt;br&gt;&#xA;यस्तत्त्वनुं स्मरति देव तव स्वरूपं को वै नु वेद भुवि तं भगवत्पदार्थम् ॥ ३,६.५४ ॥&lt;br&gt;&#xA;अतो गुणस्तवने नास्ति शक्तिर्वीन्द्रादहं दशगुणैरवरा च नित्यम् ॥ ३,६.५५ ॥&lt;br&gt;&#xA;एवं स्तुत्वा तु सौपर्णी तूष्णीमास खगेश्वर ।&lt;br&gt;&#xA;रुद्रानन्तरजा स्तोतुं गिरिजा तूपचक्रमे ॥ ३,६.५६ ॥&lt;br&gt;&#xA;पार्वत्युवाच&lt;br&gt;&#xA;गोविन्द नारायण वासुदेव त्वया हि मे किञ्चिदपि प्रयोजनम् ।&lt;br&gt;&#xA;नास्त्येव स्वामिन्न च नाम वाचा सौभाग्यरूपः सर्वदा एक एव ॥ ३,६.५७ ॥&lt;br&gt;&#xA;नारायणेति तव नाम च एकमेव वैराग्यभक्तिविभवे परमं समर्थाम् ।&lt;br&gt;&#xA;असङ्ख्यब्रह्मादिकहत्यनाशाने गुर्वङ्गनाकोटिविनाशने च ॥ ३,६.५८ ॥&lt;br&gt;&#xA;नामाधिकारिणी चाहं गुणानां च महाप्रभो ।&lt;br&gt;&#xA;स्तवने नास्ति मे शक्ती रुद्राद्दशगुणैरहम् ॥ ३,६.५९ ॥&lt;br&gt;&#xA;अवरा च सदास्म्येव नात्र कार्या विचारणा ।&lt;br&gt;&#xA;एवं स्तुत्वा सा गिरिजास्तूष्णीमास खगेश्वर ॥ ३,६.६० ॥&lt;br&gt;&#xA;इति श्रीगारुडे महापुराणे श्रीकृष्णगरुडसंवादे उत्तर तृतीयांशे ब्रह्मकाण्डे तत्त्वाभिमानितत्तद्देवताकृतविष्णुस्तुतितत्तद्देवतातारतम्यनिरूपणं नाम षष्ठोऽध्यायः&lt;/p&gt;</description>
    </item>
    <item>
      <title>००७</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/007/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/007/</guid>
      <description>&lt;p&gt;श्रीगरुडमहापुराणम् ७&lt;br&gt;&#xA;श्रीकृष्ण उवाच ।&lt;br&gt;&#xA;पार्वत्यानन्तरोत्पन्न इन्द्रो वचनमब्रवीत् ।&lt;br&gt;&#xA;इन्द्र उवाच ।&lt;br&gt;&#xA;तव स्वरूपं हृदि संविजानन् समुत्सुकः स्यात्स्तवने यस्तु मूढः ।&lt;br&gt;&#xA;अजानतः स्तवनं देवदेव तदेवाहुर्हेलनं चक्रपाणे ॥ ३,७.१ ॥&lt;/p&gt;&#xA;&lt;p&gt;तथापि तद्वै तव नाम पूर्वं भवेत्तदा पुण्यकरं भवेदिति ।&lt;br&gt;&#xA;रुद्रादिकानां स्तवने नास्ति शक्तिस्तदा वक्तव्यं मम नास्तीति किं वा ॥ ३,७.२ ॥&lt;/p&gt;&#xA;&lt;p&gt;गुणांशतो दशभी रुद्रतो वै सदा न्यूनो मत्समः कामदेवः ।&lt;br&gt;&#xA;ज्ञाने बले समता सर्वदास्ति तथाः कामः किं च दूतः सदैव ॥ ३,७.३ ॥&lt;/p&gt;&#xA;&lt;p&gt;एवं स्तुत्वा देवदेवो हरिं च तूष्णीं स्थितः प्राञ्जलिर्नम्रभूर्धां ।&lt;br&gt;&#xA;तदनन्तरजो ब्रह्मा अहङ्कारिक ऊचिवान् ॥ ३,७.४ ॥&lt;/p&gt;</description>
    </item>
    <item>
      <title>००८</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/008/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/008/</guid>
      <description>&lt;p&gt;श्रीगरुडमहापुराणम् ८&lt;br&gt;&#xA;क्रतोरनन्तरं जातो मित्रो (श्रो) नाम खगेश्वर ।&lt;br&gt;&#xA;नारायणं जगद्योनिं स्तोतुं समुपचक्रमे ॥ ३,८.१ ॥&lt;/p&gt;&#xA;&lt;p&gt;मित्र उवाच ।&lt;br&gt;&#xA;नतोस्म्यज्ञस्त्वच्चरणारविन्दं भवच्छिदं स्वस्त्ययनं भवच्छिदे ।&lt;br&gt;&#xA;वेद स्वयं भगवान्वासुदेवो नाहं नाग्निर्न त्रिदेवा मुनीन्द्राः ॥ ३,८.२ ॥&lt;/p&gt;&#xA;&lt;p&gt;अथापरे भागवतप्रधाना यदा न जानीयुरथापरे कुतः ।&lt;br&gt;&#xA;मां पाहि नित्यं परतोप्यधीश विश्वामित्रान्न्यून एवेति नित्यम् ।&lt;br&gt;&#xA;अहं पर्जन्यार्द्विगुण एव नित्यमतो मम स्तवने नास्ति शक्तिः ॥ ३,८.३ ॥&lt;/p&gt;&#xA;&lt;p&gt;एवं स्तुत्वा हरिं मित्रस्तूष्णीमास तदा खग ।&lt;br&gt;&#xA;तदनन्तरजा तारा स्तोतुं समुपचक्रमे ॥ ३,८.४ ॥&lt;/p&gt;</description>
    </item>
    <item>
      <title>००९</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/009/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/009/</guid>
      <description>&lt;p&gt;श्रीगरुडमहापुराणम् ९&lt;br&gt;&#xA;श्रीगरुड उवाच ।&lt;br&gt;&#xA;अजानजस्वरूपं च ब्रूहि कृष्ण महामते ।&lt;br&gt;&#xA;तदन्यांश्च क्रमेणेव वक्तुं कृष्ण त्वमर्हसि ॥ ३,९.१ ॥&lt;/p&gt;&#xA;&lt;p&gt;श्रीकृष्ण उवाच ।&lt;br&gt;&#xA;अजानाख्या देवतास्तु तत्तद्देवकुले भवाः ।&lt;br&gt;&#xA;अजानदेवतास्ता हि तेभ्योग्याः कर्मदेवताः ॥ ३,९.२ ॥&lt;/p&gt;&#xA;&lt;p&gt;विराधश्चारुदेष्णश्च तथा चित्ररथस्तथा ।&lt;br&gt;&#xA;धृतराष्ट्रः किशोरश्च हूहूर्हाहास्तथैव च ॥ ३,९.३ ॥&lt;/p&gt;&#xA;&lt;p&gt;विद्याधरश्चोग्रसेनो विश्वावसुपरावसू ।&lt;br&gt;&#xA;चित्रसेनश्च गोपालो बलः पञ्चदश स्मृताः ॥ ३,९.४ ॥&lt;/p&gt;&#xA;&lt;p&gt;एवमाद्यश्च गन्धर्वाः शतसङ्ख्याः खगेश्वर ।&lt;br&gt;&#xA;अजानजसमा ज्ञेया मुक्तौ संसार एव च ॥ ३,९.५ ॥&lt;/p&gt;&#xA;&lt;p&gt;अज्ञानजास्तु मे देवाः कर्मजेभ्यः शतावराः ।&lt;br&gt;&#xA;घृताची मेनका रम्भा उर्वशी च तिलोत्तमा ॥ ३,९.६ ॥&lt;/p&gt;</description>
    </item>
    <item>
      <title>०१०</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/010/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/010/</guid>
      <description>&lt;p&gt;श्रीगरुडमहापुराणम् १०&lt;br&gt;&#xA;गरुड उवाच ।&lt;br&gt;&#xA;देवैरेवं स्तुतो विष्णुर्भगवान्सात्त्वतां पतिः ।&lt;br&gt;&#xA;कीदृशं ह्याश्रयं दत्त्वैषां विवेश महाप्रभुः ॥ ३,१०.१ ॥&lt;/p&gt;&#xA;&lt;p&gt;एतद्वेदितुमिच्छामि कृष्णकृष्ण महाप्रभो ।&lt;br&gt;&#xA;सम्यग्ब्रूहि दयालो त्वं यदि मच्छ्रोत्रमर्हति ॥ ३,१०.२ ॥&lt;/p&gt;&#xA;&lt;p&gt;श्रीकृष्ण उवाच ।&lt;br&gt;&#xA;तेषु तत्त्वेषु भगवान्स विवेश महाप्रभुः ।&lt;br&gt;&#xA;क्षोभयामास भगवान् सम्बन्धविधुरो हरिः ॥ ३,१०.३ ॥&lt;/p&gt;&#xA;&lt;p&gt;अदौ ससर्ज भगवान् ब्रह्माण्डं कन कात्मकम् ।&lt;br&gt;&#xA;पञ्चाशत्कोटिविस्तीर्णं योजनानां समन्ततः ॥ ३,१०.४ ॥&lt;/p&gt;&#xA;&lt;p&gt;तदूर्ध्वमण्ववयवस्तावान्कनकरूपकः ।&lt;br&gt;&#xA;वर्तते तत ऊर्ध्वं तु पञ्चाशत्कोटिभूतलम् ॥ ३,१०.५ ॥&lt;/p&gt;&#xA;&lt;p&gt;एवं कोटिशतं तस्यावयवः परिकीर्तितः ।&lt;br&gt;&#xA;ततश्च सप्तावरणैः समतात्परिधीकृतम् ॥ ३,१०.६ ॥&lt;/p&gt;</description>
    </item>
    <item>
      <title>०११</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/011/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/011/</guid>
      <description>&lt;p&gt;श्रीगरुडमहापुराणम् ११&lt;br&gt;&#xA;श्रीकृष्ण उवाच ।&lt;br&gt;&#xA;पुरुषाख्यो हरिः साक्षाद्भगवान्पुरुषोत्तमः ।&lt;br&gt;&#xA;शिश्येत्वण्डोदक विष्णुर्नृणां साहस्रवत्सरम् ।&lt;br&gt;&#xA;लक्ष्मीश्चोदकरूपेण शय्यारूपेण भोण्डजा ॥ ३,११.१ ॥&lt;/p&gt;&#xA;&lt;p&gt;विद्या तरङ्गरूपेण वायुरूपेण भोण्डज ॥ ३,११.२ ॥&lt;/p&gt;&#xA;&lt;p&gt;तमोरूपेण सैवासी न्नान्यदासीत्कथञ्चन ।&lt;br&gt;&#xA;असीद्गर्भोदके चैव नान्यदासीत्कथञ्चन ॥ ३,११.३ ॥&lt;/p&gt;&#xA;&lt;p&gt;लक्ष्मीस्तुष्टाव च हरिं गर्भोदे पक्षिसत्तम ।&lt;br&gt;&#xA;लक्ष्मीधराभ्यां रूपाभ्यां प्रकृतिर्हरिणा तथा ॥ ३,११.४ ॥&lt;/p&gt;&#xA;&lt;p&gt;शेत श्रुतिस्वरूपेण स्तौति गर्भोदके हरिम् ।&lt;br&gt;&#xA;नारायण नमस्तेऽस्तु शृणु विज्ञापनं मम ॥ ३,११.५ ॥&lt;/p&gt;&#xA;&lt;p&gt;अजां जहि महाभाग योग्यानां मुक्तिमावह ।&lt;br&gt;&#xA;अजा तु प्रकृतिः प्रोक्ता चापरा प्रकृतिः परा ॥ ३,११.६ ॥&lt;/p&gt;</description>
    </item>
    <item>
      <title>०१२</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/012/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/012/</guid>
      <description>&lt;p&gt;श्रीगरुडमहापुराणम् १२&lt;br&gt;&#xA;श्रीकृष्ण उवाच ।&lt;br&gt;&#xA;नाडीं समाविश्य महानुभावः श्रीविष्णुभक्तो त्वथ पुष्करस्थः ।&lt;br&gt;&#xA;विचारयामास गुरुं स्वमूलं नारायणं निर्गुणमद्वितीयम् ॥ ३,१२.१ ॥&lt;/p&gt;&#xA;&lt;p&gt;एतावता हरिभक्तस्य तस्याप्यच्छिन्नभक्तस्य चतुर्मुखस्य ।&lt;br&gt;&#xA;विचारकाले च विचिन्तनीयो ह्यज्ञानलेशस्तु खगेश्वरेश्वर ॥ ३,१२.२ ॥&lt;/p&gt;&#xA;&lt;p&gt;यथास्ति विष्णोर्मनः सङ्कल्प एव तथैव सोपि प्रकरोति नित्यम् ।&lt;br&gt;&#xA;आलोचने तस्य सदास्ति भूमन्स्वयोग्यतामनतिक्रम्य चैव ॥ ३,१२.३ ॥&lt;/p&gt;&#xA;&lt;p&gt;हरेः स्वरूपे च तथा प्रपञ्चः स्वस्मिन्स्वरूपे च खगस्ति ज्ञानम् ।&lt;br&gt;&#xA;यथापि नित्यं परिचारवारि च अज्ञातवद्दृश्यते विष्णुना च ॥ ३,१२.४ ॥&lt;/p&gt;&#xA;&lt;p&gt;हरेः प्रीत्यर्थं कुरुते सौ कदाच्चित्तत्रापि कश्चिद्विशेषोऽस्ति वीन्द्र ।&lt;br&gt;&#xA;शृणुष्व सम्यङ्निगृहीतचित्तो यथा प्रोवाच स विजानाति देवः ॥ ३,१२.५ ॥&lt;/p&gt;</description>
    </item>
    <item>
      <title>०१३</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/013/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/013/</guid>
      <description>&lt;p&gt;श्रीगरुडमहापुराणम् १३&lt;br&gt;&#xA;श्रीकृष्ण उवाच ।&lt;br&gt;&#xA;इति स्तुतः स भगवान् स्वपूत्रेण दयानिधिः ।&lt;br&gt;&#xA;मेधगम्भीरया वाचा प्रोवाच मधुसूदनः ॥ ३,१३.१ ॥&lt;/p&gt;&#xA;&lt;p&gt;सृज ब्रह्मन्निमान्देवान्मत्प्रसादात्क्रमेण च ।&lt;br&gt;&#xA;यथा वै प्राक्क्षणेतद्वत्सृज सर्वं महाप्रभो ॥ ३,१३.२ ॥&lt;/p&gt;&#xA;&lt;p&gt;नास्ति प्रयोजनं तेन तव मत्प्रीतये सृज ।&lt;br&gt;&#xA;एवमुक्तस्तु हारिणा ब्रह्मा स्तुत्वा हरिं परम् ॥ ३,१३.३ ॥&lt;/p&gt;&#xA;&lt;p&gt;सृष्टिं कर्तुं मनो दध्रे प्रीणयन्नेव माधवम् ।&lt;br&gt;&#xA;महत्तत्वात्मको ब्रह्मा वायुं जीवभिमानिनम् ॥ ३,१३.४ ॥&lt;/p&gt;&#xA;&lt;p&gt;आदौ ससर्ज गरुड पुरुषात्मा स एव च ।&lt;br&gt;&#xA;ततो दक्षिणहस्तात्तु ब्रह्माणीं भारन्ती तथा ॥ ३,१३.६ ॥&lt;br&gt;&#xA;(१३.५)&lt;br&gt;&#xA;असृजत्ते महाभागे अव्यक्तस्य नियामिके ।&lt;br&gt;&#xA;वामहस्तात्सत्यपुत्रो महत्तत्वात्मकोऽनलः ॥ ३,१३.६ ॥&lt;/p&gt;</description>
    </item>
    <item>
      <title>०१४</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/014/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/014/</guid>
      <description>&lt;p&gt;श्रीगरुडमहापुराणम् १४&lt;br&gt;&#xA;श्रीगरुड उवाच ।&lt;br&gt;&#xA;अवतारान्हरे ब्रूहि तथा लक्ष्म्या दिवौकसाम् ।&lt;br&gt;&#xA;गुणानामन्तर ब्रूहि शिष्यस्य मम सव्रत ॥ ३,१४.१ ॥&lt;/p&gt;&#xA;&lt;p&gt;श्रीकृष्ण उवाच ।&lt;br&gt;&#xA;यो मूलरूपी भगवाननन्तो ब्रह्मादिभिः पुर्णगुणः स्वतन्त्रः ।&lt;br&gt;&#xA;पुरातनः पूर्णतनुर्मदात्मा न तादृशाः सन्ति कदापि वीद्र ॥ ३,१४.२ ॥&lt;/p&gt;&#xA;&lt;p&gt;पादश्च पूर्णः पादतलं च पूर्णं नखाश्च पूर्णाः कटिकण्ठौ च पूर्णौ ।&lt;br&gt;&#xA;ऊरू च पूर्णे उदरं च पूर्णं लब्ध्वापि पूर्णाञ्जगृहे तथाप्युरः ॥ ३,१४.३ ॥&lt;/p&gt;&#xA;&lt;p&gt;स्कन्धः सुपूर्णाः सकलाश्च बाहवः पूर्णाः केशाः श्मश्रुदन्ताश्च पूर्णाः ।&lt;br&gt;&#xA;लोमानि पूर्णानि तथैव रोमकूपाश्च पूर्णास्तु तथैव शिश्रः ॥ ३,१४.४ ॥&lt;/p&gt;</description>
    </item>
    <item>
      <title>०१५</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/015/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/015/</guid>
      <description>&lt;p&gt;श्रीगरुडमहापुराणम् १५&lt;br&gt;&#xA;श्रीकृष्ण उवाच ।&lt;br&gt;&#xA;अथावता रान्पुरुषाख्यो हरिश्च गतो ध्यानं कर्तुमीशो महात्मा ।&lt;br&gt;&#xA;प्रादुर्बभूवाखिलसद्गुणार्णवः स एव विष्णुः स च बीजभूतः ॥ ३,१५.१ ॥&lt;/p&gt;&#xA;&lt;p&gt;यो बीजभूतः पुरुषाख्य विष्णुः स एवाभूद्वासुदेवो महात्मा ।&lt;br&gt;&#xA;सृष्टिं कर्तुं पुरुषाख्यस्य वायोर्मायाख्यायां मूलरूपो यथाऽस ॥ ३,१५.२ ॥&lt;/p&gt;&#xA;&lt;p&gt;यो वासुदेवस्तु स एव जातः सङ्कर्षणाख्यो खिलसद्गुणात्मा ।&lt;br&gt;&#xA;सृष्टिं कर्तुं सूत्रभूतस्य वायोर्जयाख्यायं पूर्णसंवित्परात्मा ॥ ३,१५.३ ॥&lt;/p&gt;&#xA;&lt;p&gt;स एवं सङ्कर्षणनामधेयः प्रद्युम्ननामा च स एव विश्रुतः ।&lt;br&gt;&#xA;सरस्वतीभारतीसर्जनार्थं स एव देव्या मूलरूपो बभूव ॥ ३,१५.४ ॥&lt;/p&gt;</description>
    </item>
    <item>
      <title>०१६</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/016/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/016/</guid>
      <description>&lt;p&gt;श्रीकृष्ण उवाच ।&lt;br&gt;&#xA;महालक्ष्म्याः स्वरूपं च अवतारान्खगेश्वर ।&lt;br&gt;&#xA;शृणु सम्यङ्महाभाग तज्ज्ञानस्य विनिर्णयम् ॥ ३,१६.१ ॥&lt;br&gt;&#xA;ईशादन्यस्य जगतो ह्यात्मो लोचन एव तु ।&lt;br&gt;&#xA;विषयीकुरुते तत्स्याज्ज्ञानं लक्ष्म्याः प्रकीर्तितम् ॥ ३,१६.२ ॥&lt;br&gt;&#xA;नित्यावियोगिनी देवी हरिपादैकसंश्रया ।&lt;br&gt;&#xA;नित्यमुक्ता नित्यबुद्धा महालक्ष्मीः प्रकीर्तिता ॥ ३,१६.३ ॥&lt;br&gt;&#xA;मूलस्य च हरेर्भार्या लक्ष्मीः सम्प्रकीर्तिता ।&lt;br&gt;&#xA;पुंसो हिभार्या प्रकृतिः प्रकृतेश्चा भिमानिनी ॥ ३,१६.४ ॥&lt;br&gt;&#xA;सृष्टिं कर्तुं गुणान्वीन्द्र पुरुषेण सह प्रभो ।&lt;br&gt;&#xA;तमः पानं तथा कर्तुं प्रकृत्याख्या तदाभवत् ॥ ३,१६.५ ॥&lt;br&gt;&#xA;वासुदेवस्य भार्या तु माया नाम्नी प्रकीर्तिता ।&lt;br&gt;&#xA;सङ्कर्षणस्य भार्या तु जयेति परिकीर्तिता ॥ ३,१६.६ ॥&lt;br&gt;&#xA;अनिरुद्धस्य भार्या तु शान्ता नाम्नीति कीर्तिता ।&lt;br&gt;&#xA;कृतिः प्रद्युम्नभार्यापिं सृष्टिं कर्तुं बभूवह ॥ ३,१६.७ ॥&lt;br&gt;&#xA;विष्णुपत्नी कीर्तिता च श्रीदेवी सत्त्वमानिनी ।&lt;br&gt;&#xA;तमोभिमानिनी दुर्गा कन्यकेति प्रकीर्तिता ॥ ३,१६.८ ॥&lt;br&gt;&#xA;कृष्णावतारे कन्येव नन्दपुत्रानुजा हि सा ।&lt;br&gt;&#xA;रजोभिमानिभूदेवी भार्या सा सूकरस्य च ॥ ३,१६.९ ॥&lt;br&gt;&#xA;वेदाभिमानिनी वीन्द्र अन्नपूर्णा प्रकीर्तिता ।&lt;br&gt;&#xA;नारायणस्य भार्या तु लक्ष्मीरूपा त्वजा स्मृता ॥ ३,१६.१० ॥&lt;br&gt;&#xA;यज्ञाख्यस्य हरेर्भार्या दक्षिणा सम्प्रकीर्तिता ॥ ३,१६.११ ॥&lt;br&gt;&#xA;जयन्ती वृषभस्यैव पत्नी सम्परिकीर्तिता ।&lt;br&gt;&#xA;विदेहपुत्री सीता तु रामभार्या प्रकीर्तिता ॥ ३,१६.१२ ॥&lt;br&gt;&#xA;रुक्मिणीसत्यभामा च भार्ये कृष्णस्य कीर्तिते ।&lt;br&gt;&#xA;इत्यादिका ह्यनन्ताश्चाप्यावताराः पृथग्विधाः ॥ ३,१६.१३ ॥&lt;br&gt;&#xA;रमायाः सन्ति विप्रेन्द्र भेदहीनाः परस्परम् ।&lt;br&gt;&#xA;अनन्तानन्तगुणकाद्विष्णोर्न्यूनाः प्रकीर्तिताः ॥ ३,१६.१४ ॥&lt;br&gt;&#xA;अथ ब्रह्मा च वायुश्च श्रियः कोटिगुणाधमौ ।&lt;br&gt;&#xA;वक्ष्ये च ब्रह्मणो रूपं शृणु पक्षीन्द्रसत्तम ॥ ३,१६.१५ ॥&lt;br&gt;&#xA;वासुदेवात्समुत्पन्नो मायायां च खगेश्वर ।&lt;br&gt;&#xA;स एव पुरुषोनाम विरिञ्च इति कीर्तितः ॥ ३,१६.१६ ॥&lt;br&gt;&#xA;अनिरुद्धात्तु शान्तायां महत्तत्त्वतनुस्त्वभूत् ।&lt;br&gt;&#xA;तदा महान्विरिञ्चेति सञ्ज्ञामाप खगेश्वर ॥ ३,१६.१७ ॥&lt;br&gt;&#xA;रजसात्र समुत्पन्नो मायायां वासुदेवतः ।&lt;br&gt;&#xA;विधिसञ्ज्ञो विरिञ्चः स ज्ञातव्यः पक्षिसत्तम ॥ ३,१६.१८ ॥&lt;br&gt;&#xA;ब्रह्माण्डान्तः पद्मनाभो यो जातः कमलासनः ।&lt;br&gt;&#xA;स चर्तुमुखसञ्ज्ञां चाप्यवाप खगसत्तम ॥ ३,१६.१९ ॥&lt;br&gt;&#xA;एवं चत्वारिरूपाणि ब्रह्मणः कीर्तितानि च ।&lt;br&gt;&#xA;वायोर्नामानि वक्ष्येहं शृणु पक्षीन्द्रसत्तम ॥ ३,१६.२० ॥&lt;br&gt;&#xA;सङ्कर्षणाच्च गरुड जयायां यो वभूव ह ।&lt;br&gt;&#xA;स वायुः प्रथमो ज्ञेयो प्रधान इति कीर्तितः ॥ ३,१६.२१ ॥&lt;br&gt;&#xA;लोकचेष्टाप्रदत्वात्स सूत्रनाम्नापि कीर्तितः ।&lt;br&gt;&#xA;बदरीस्थस्य विष्णोश्च धैर्येण स्तवनाय सः ॥ ३,१६.२२ ॥&lt;br&gt;&#xA;धृतिरूपं ययौ वायुस्तस्माद्धृतिरिति स्मृतः ।&lt;br&gt;&#xA;योग्यानां हरिभक्तानां धृतिरूपेण संस्थितः ॥ ३,१६.२३ ॥&lt;br&gt;&#xA;यतो हृदि स्थितो वायुस्ततो वै धृतिसञ्ज्ञकः ।&lt;br&gt;&#xA;सर्वेषां च दृदि स्थित्वा स्मरते सर्वदा हरिम् ॥ ३,१६.२४ ॥&lt;br&gt;&#xA;अतो वायुःस्थितिर्नाम बभूव खगसत्तम ।&lt;br&gt;&#xA;अथवा वायुरेवैकः श्वेतद्वीपगतं हरिम् ॥ ३,१६.२५ ॥&lt;br&gt;&#xA;सदा स्मरति वै वीन्द्र अतोसौ स्मृतिसञ्ज्ञकः ।&lt;br&gt;&#xA;सर्वेषां च हृदिस्थित्वा ज्ञातो विष्णोरुदीरणात् ॥ ३,१६.२६ ॥&lt;br&gt;&#xA;अतो मे मुक्तिनामाभूद्वायुरेव न संशयः ।&lt;br&gt;&#xA;ज्ञानद्वारेण भक्तानां मुक्तिदो मदनुज्ञया ॥ ३,१६.२७ ॥&lt;br&gt;&#xA;यतो सौ वायुरेवैको मुक्तिनामा भूवह ।&lt;br&gt;&#xA;विष्णौ भक्तिं वर्ध्यति भक्तानां हृदि संस्थितः ॥ ३,१६.२८ ॥&lt;br&gt;&#xA;अतोसौ विष्णुभक्तश्च कीर्तितो नात्र संशयः ।&lt;br&gt;&#xA;एषोसौ सर्वजीवानां चित्तसञ्ज्ञानमेव च ॥ ३,१६.२९ ॥&lt;br&gt;&#xA;चित्तरूपो यतो वायुरतश्चित्तमिति स्मृतः ।&lt;br&gt;&#xA;प्रभुः प्रभूणां गरुड सोदराणां च सर्वशः ॥ ३,१६.३० ॥&lt;br&gt;&#xA;अतस्तु वायुरेवैको महाप्रभुरिति स्मृतः ।&lt;br&gt;&#xA;सर्वेषां च हृहि स्थित्वा बलं पश्यति सत्तम ॥ ३,१६.३१ ॥&lt;br&gt;&#xA;अतो बलमिति ह्याख्यामवाप विनतासुत ।&lt;br&gt;&#xA;सर्वेषां च हृदि स्थित्वा पुत्रपौत्रादिकैर्जनैः ॥ ३,१६.३२ ॥&lt;br&gt;&#xA;याजनं कुरुते नित्यमतोसौ यष्टृसञ्ज्ञकः ।&lt;br&gt;&#xA;अनन्तकल्पमारभ्य वायुपर्यन्तमेव च ॥ ३,१६.३३ ॥&lt;br&gt;&#xA;वक्रत्वं नास्ति योगस्य ऋजुर्योग्य इति स्मृतः ।&lt;br&gt;&#xA;योगस्य वक्रता नाम काम्यता हरिपूजने ।&lt;br&gt;&#xA;ईशरुद्रादिकानां च काम्येन हरिपूजनम् ॥ ३,१६.३४ ॥&lt;br&gt;&#xA;कस्यचित्त्वथ पक्षीन्द्र ह्यतस्त्वनृजवः स्मृताः ॥ ३,१६.३५ ॥&lt;br&gt;&#xA;ऋष्यादीनां च मध्येपि काम्येन हरिपूजनम् ।&lt;br&gt;&#xA;अतो न ऋजवो ज्ञेया मनुष्याणां च का कथा ॥ ३,१६.३६ ॥&lt;br&gt;&#xA;यावत्काम्यसपर्यां वै न जहाति नरोत्तमः ।&lt;br&gt;&#xA;तथा ऋष्यादयश्चैव मोक्षस्य परिपन्थिनीम् ॥ ३,१६.३७ ॥&lt;br&gt;&#xA;अनादिकालमारभ्य कर्मजन्या च वासना ।&lt;br&gt;&#xA;मोक्षाधिकारिणः सर्वे कुर्वते कस्य पूजनम् ॥ ३,१६.३८ ॥&lt;br&gt;&#xA;नष्टप्रायं च तत्सर्वं गुरोः सञ्ज्ञानबोधकात् ।&lt;br&gt;&#xA;प्राप्ययोगं समाचर्य अन्ते मोक्षमवाप्नुयात् ॥ ३,१६.३९ ॥&lt;br&gt;&#xA;काम्येन पूजनं विष्णोरैश्वर्यं प्रददाति च ।&lt;br&gt;&#xA;ज्ञानं च विपरीतं स्यात्तेन यात्यधरं तमः ॥ ३,१६.४० ॥&lt;br&gt;&#xA;तदेव विपरीतं चेज्ज्ञानाय परिकीर्तितम् ।&lt;br&gt;&#xA;शिलायां विष्णुबुद्धिस्तु विष्णुबुद्धिर्द्विजे तथा ॥ ३,१६.४१ ॥&lt;br&gt;&#xA;सलिले तीर्थबुद्धिस्तु रोणुकायां तथैव च ।&lt;br&gt;&#xA;शिवे सूर्ये पण्मुखे च विष्णुबुद्धिः खगेश्वर ॥ ३,१६.४२ ॥&lt;br&gt;&#xA;इत्याद्यमखिलं ज्ञानं विपरीतमिति स्मृतम् ।&lt;br&gt;&#xA;शिलाद्येषु च सर्वेषु ऐक्येनव विचिन्तनम् ॥ ३,१६.४३ ॥&lt;br&gt;&#xA;विष्णुबुद्धिरिति प्रोक्तं न तु तत्रस्थवेदनम् ।&lt;br&gt;&#xA;अनाद्यनन्तकालेपि काम्येन हरिपूजनम् ॥ ३,१६.४४ ॥&lt;br&gt;&#xA;यतो नास्ति ततो वायुरृजुर्योग्यः प्रकीर्तितः ।&lt;br&gt;&#xA;अन्येषां सर्वदा नास्ति अतो न ऋजवः स्मृताः ॥ ३,१६.४५ ॥&lt;br&gt;&#xA;हरिं दर्शयते वापि अपरोक्षेण सर्वदा ।&lt;br&gt;&#xA;मोक्षाधिकारिणां काले अतः प्रज्ञेति कथ्यते ॥ ३,१६.४६ ॥&lt;br&gt;&#xA;परोक्षेणापि सर्वेषां हरिं दर्शयते सदा ।&lt;br&gt;&#xA;अतो वायुः सदा वीन्द्र ज्ञानमित्येव कीर्तितः ॥ ३,१६.४७ ॥&lt;br&gt;&#xA;हिताहितोपदेष्टृत्वाद्भक्तानां हृदये स्थितः ।&lt;br&gt;&#xA;ततश्च गुरुसञ्ज्ञां चाप्यवाप स च मारुतः ॥ ३,१६.४८ ॥&lt;br&gt;&#xA;योगिनां हृदये स्थित्वा सध्यायति हरिं परम् ।&lt;br&gt;&#xA;पार्थक्येनापि तं ध्यायन्महाध्यातेति स स्मृतः ॥ ३,१६.४९ ॥&lt;br&gt;&#xA;यद्योग्यतानुसारेण विजानाति परं हरिम् ।&lt;br&gt;&#xA;रुद्रादौ विद्यमानांश्च गुणाञ्जानाति सर्वदा ॥ ३,१६.५० ॥&lt;br&gt;&#xA;अतो वै विज्ञनामासौ प्रोक्तो हि खगसत्तम ।&lt;br&gt;&#xA;काम्यानां कर्मणां त्यागाद्विराग इति स स्मृतः ॥ ३,१६.५१ ॥&lt;br&gt;&#xA;अथवायोगिनां नित्यं हृदि स्थित्वा स मारुतः ।&lt;br&gt;&#xA;वैराग्यं सञ्जनयति विराग इति स स्मृतः ॥ ३,१६.५२ ॥&lt;br&gt;&#xA;देवानां पुण्यपापाभ्यां सुखमेवोत्तरोत्तरम् ।&lt;br&gt;&#xA;तत्सुखं तूत्तरेषां च वायुपर्यन्तमेव च ॥ ३,१६.५३ ॥&lt;br&gt;&#xA;देवानां च ऋषीणां च उत्तमानां नृणां तथा ।&lt;br&gt;&#xA;सुखांशं जनयेद्वायुर्यतोतः सुखसञ्ज्ञकः ॥ ३,१६.५४ ॥&lt;br&gt;&#xA;भुनक्ति सर्वदा वीद्रं तत्र मुख्यस्तु मारुतः ।&lt;br&gt;&#xA;दुः खशोकादिकं किञ्चिद्देवानां भवति प्रभो ॥ ३,१६.५५ ॥&lt;br&gt;&#xA;तच्चासुरावेशवशादित्यवेहि न संशयः ।&lt;br&gt;&#xA;तज्जीवस्य भवेत्किञ्चिद्दैत्यानां क्रमशो भवेत् ॥ ३,१६.५६ ॥&lt;br&gt;&#xA;यतः कलिश्चाधिकः स्यादतो दुः खीति स स्मृतः ।&lt;br&gt;&#xA;दैत्यानां पुण्यपापाभ्यां दुः ख मेवोत्तरोत्तरम् ॥ ३,१६.५७ ॥&lt;br&gt;&#xA;तद्दुः खमुत्तरेषां च कलिपर्यन्तमेव च ।&lt;br&gt;&#xA;भुनक्ति सर्वदा वीन्द्र ततः कलिरिति स्मृतः ॥ ३,१६.५८ ॥&lt;br&gt;&#xA;सुखहर्षादिकं किं चिद्दैत्यानां भवति प्रभो ।&lt;br&gt;&#xA;देवावेशो भवेत्तस्य नात्र कार्या विचारणा ॥ ३,१६.५९ ॥&lt;br&gt;&#xA;देवानां निरयो नास्ति दैत्यानां विनतासुत ।&lt;br&gt;&#xA;सुखस्वरूपं तन्नास्ति विषयोत्थमपि द्विज ॥ ३,१६.६० ॥&lt;br&gt;&#xA;विषयोत्थं किञ्चिदपि देवावेशादुदीरितम् ।&lt;br&gt;&#xA;तमो नास्त्येव देवानां दुः खं नास्ति स्वरूपतः ॥ ३,१६.६१ ॥&lt;br&gt;&#xA;विषयोत्थं महादुः खं देवानां नास्ति सर्वदा ।&lt;br&gt;&#xA;दुः खशोकादिकं किं चिदसुरावेशतो भवेत् ॥ ३,१६.६२ ॥&lt;br&gt;&#xA;अतः कलिः सदा दुः खी सुखी वायुस्तु सर्वदा ।&lt;br&gt;&#xA;मनुष्याणा मृषीणां च सुखं दुः खं खगेश्वर ॥ ३,१६.६३ ॥&lt;br&gt;&#xA;भवेत्तत्पुण्यिपापाभ्यां पुण्यभोगी च मारुतः ।&lt;br&gt;&#xA;कष्टभङ्गः कलिलयो नात्र कार्या विचारणा ॥ ३,१६.६४ ॥&lt;br&gt;&#xA;प्राणादिसुखपर्यन्ता अंशा एकोनविंशतिः ।&lt;br&gt;&#xA;प्रविष्टाः सन्ति लोकेषु पृथक्सन्ति खगेश्वर ॥ ३,१६.६५ ॥&lt;br&gt;&#xA;मारुतरेवतारांश्च शृणु पक्षीन्द्रसत्तम ।&lt;br&gt;&#xA;चतुर्दशसु चन्द्रेषु द्वितीयौयो विरोचनः ॥ ३,१६.६६ ॥&lt;br&gt;&#xA;स वायुरिति सम्प्रोक्त इन्द्रादीनां खगेश्वर ।&lt;br&gt;&#xA;हरितत्त्वेषु सर्वेषु स विष्वग्याव्यतेक्षणः ॥ ३,१६.६७ ॥&lt;br&gt;&#xA;अतो रोचननामासौ मरुदंशः प्रकीर्तितः रामावतारे हनुमान्रामकार्यार्थसाधकः ।&lt;br&gt;&#xA;स एव भीमसेनस्तु जातो भूम्यां महाबलः ॥ ३,१६.६८ ॥&lt;br&gt;&#xA;कृष्णावतारे विज्ञेयो मरुदंशः प्रकीर्तितः ॥ ३,१६.६९ ॥&lt;br&gt;&#xA;मणिमान्नाम दैत्यस्तु संराख्यो भविष्यति ।&lt;br&gt;&#xA;सर्वेषां सङ्करं यस्तु करिष्यति न संशयः ॥ ३,१६.७० ॥&lt;br&gt;&#xA;तेन सङ्करनामासौ भविष्यति खगेश्वर ।&lt;br&gt;&#xA;धर्मान्भागवतान्सर्वान्विनाशयति सर्वथा ॥ ३,१६.७१ ॥&lt;br&gt;&#xA;तदा भूमौ वासुदेवो भविष्यति न संशयः ।&lt;br&gt;&#xA;यज्ञार्थैः सदृशो यस्य नास्ति लोके चतुर्दशे ॥ ३,१६.७२ ॥&lt;br&gt;&#xA;अतः स प्रज्ञया पूर्णो भविष्यति न संशयः ।&lt;br&gt;&#xA;अवतारास्त्रयो वायोर्मतं भागवताभिधम् ॥ ३,१६.७३ ॥&lt;br&gt;&#xA;स्थापनं दुष्टदमनं द्वयमेव प्रयोजनम् ।&lt;br&gt;&#xA;नान्यत्प्रयोजनं वायोस्तथा वैरोचनात्मके ॥ ३,१६.७४ ॥&lt;br&gt;&#xA;अवतारत्रये वीन्द्र दुः खं गर्भादिसम्भवम् ।&lt;br&gt;&#xA;नास्ति नास्त्येव वायोस्तु तथा वैरोचनादिके ॥ ३,१६.७५ ॥&lt;br&gt;&#xA;शुक्रशोणितसम्बन्धो ह्यवतारचतुष्टये ।&lt;br&gt;&#xA;नास्ति नास्त्येव पक्षीन्द्र यतो नास्त्यशुभं ततः ॥ ३,१६.७६ ॥&lt;br&gt;&#xA;पूर्वं गर्भं समाशोष्य समये प्रभवस्य च ।&lt;br&gt;&#xA;प्रादुर्भवति देवेशी ह्यवतारचतुष्टये ॥ ३,१६.७७ ॥&lt;br&gt;&#xA;त्रयोविंशतिरूपाणां वायोश्चैव खगेश्वर ।&lt;br&gt;&#xA;रूपैरृजुस्वरूपैश्च ब्रह्मणः परमेष्ठिनः ॥ ३,१६.७८ ॥&lt;br&gt;&#xA;सत्यमेव न सन्देहो नित्यानन्दसुखादिषु ।&lt;br&gt;&#xA;एवमेव विजानीयान्नान्यथा तु कथञ्चन ॥ ३,१६.७९ ॥&lt;br&gt;&#xA;एतस्य श्रवणादेव मोक्षं यान्ति न संशयः ।&lt;br&gt;&#xA;तदनन्तरजान्वक्ष्ये शृणु पक्षीन्द्रसत्तम ॥ ३,१६.८० ॥&lt;br&gt;&#xA;कृतौ प्रद्युम्नतश्चैव समुत्पन्ने खगेश्वर ।&lt;br&gt;&#xA;स्त्रियौ द्वे यमले चैव तयोर्मध्ये तु यद्यिका ॥ ३,१६.८१ ॥&lt;br&gt;&#xA;वाणीतिसञ्ज्ञकां वीन्द्र ब्रह्माणीसञ्ज्ञकां विदुः ।&lt;br&gt;&#xA;पुरुषाख्यविरिञ्चस्य भार्या सावित्रिका मता ।&lt;br&gt;&#xA;चतुर्मुखस्य भार्या तु कीर्तिता सा सरस्वती ॥ ३,१६.८२ ॥&lt;br&gt;&#xA;एवं त्रिरूपं विज्ञेयं वाण्याश्च खगसत्तम ।&lt;br&gt;&#xA;वक्ष्येऽवतारान् भारत्याः समाहितमनाः शृणु ॥ ३,१६.८३ ॥&lt;br&gt;&#xA;सर्ववेदाभिमानित्वात्सर्ववेदात्मिका स्मृता ।&lt;br&gt;&#xA;महाध्यातुश्च वायोस्तु भार्यासा परिकीर्तिता ॥ ३,१६.८४ ॥&lt;br&gt;&#xA;ज्ञानरूपस्य वायोस्तु भार्या सा परिकीर्तिता ।&lt;br&gt;&#xA;सदा सुखस्वरूपत्वाद्भारती तु सुखात्मिका ॥ ३,१६.८५ ॥&lt;br&gt;&#xA;सुखस्वरूप वायोस्तु भार्या सा परिकीर्तिता ।&lt;br&gt;&#xA;गुरुस्तु वायुरेवोक्तस्तस्मिन् भक्तियुता सती ॥ ३,१६.८६ ॥&lt;br&gt;&#xA;ततस्तु भारती नित्या गुरुभक्तिरिति स्मृता ।&lt;br&gt;&#xA;महागुरोर्हि वायोश्च भार्या वै परिकीर्तिता ॥ ३,१६.८७ ॥&lt;br&gt;&#xA;हरौ स्नेहयुतत्वाच्च हरिप्रीतिरिति स्मृता ।&lt;br&gt;&#xA;धृतिरूपस्य वायोश्च भार्या सा परिकीर्तिता ॥ ३,१६.८८ ॥&lt;br&gt;&#xA;सर्वमन्त्राभिमानित्वात्सर्वमन्त्रात्मिका स्मृता ।&lt;br&gt;&#xA;महाप्रभोश्च वायोश्च भार्या वै सा प्रकीर्तिता ॥ ३,१६.८९ ॥&lt;br&gt;&#xA;भुज्यन्ते सर्वभोगास्तु विष्णुप्रीत्यर्थमेवच ।&lt;br&gt;&#xA;अतस्तु भारती ज्ञेया भुजिनाम्ना प्रकीर्तिता ॥ ३,१६.९० ॥&lt;br&gt;&#xA;चित्ररूपस्य वायोस्तु भार्या सा परिकीर्तिता ।&lt;br&gt;&#xA;रोचनेन्द्रस्य भार्या च श्रद्धाख्या परिकीर्तिता ॥ ३,१६.९१ ॥&lt;br&gt;&#xA;हनुमांश्च तदा जज्ञे त्रेतायां पक्षिसत्तम ।&lt;br&gt;&#xA;तदा शिवाख्यविप्राच्च जज्ञे सा भारती स्मृता ॥ ३,१६.९२ ॥&lt;br&gt;&#xA;न केवलं भारती साशच्याद्यैश्चैव संयुता ।&lt;br&gt;&#xA;तस्मिन्सञ्जनिताः सर्वाः प्रापुर्योगं स्वभर्तृभिः ॥ ३,१६.९३ ॥&lt;br&gt;&#xA;अन्यगेति च विज्ञेया कन्या तन्मतिसञ्ज्ञिका ।&lt;br&gt;&#xA;त्रेतान्ते सैव पक्षीन्द्र शच्याद्यैश्चैव संयुता ॥ ३,१६.९४ ॥&lt;br&gt;&#xA;दमयन्त्यनलाज्जाता इन्द्रसेनेति चोच्यते ।&lt;br&gt;&#xA;नलं नन्दयते यस्मात्तस्माच्च नलनन्दिनी ॥ ३,१६.९५ ॥&lt;br&gt;&#xA;तत्र स्वभर्तृसंयोगं नैव चाप खगेश्वर ।&lt;br&gt;&#xA;तत्रान्यगात्वं विज्ञेयं पुरुषस्थेन वायुना ॥ ३,१६.९६ ॥&lt;br&gt;&#xA;किञ्चित्कालं तथा स्थित्वा कन्यैव मृति माप सा ।&lt;br&gt;&#xA;शच्यादिसंयुता सैव द्रुपदस्य महात्मनः ॥ ३,१६.९७ ॥&lt;br&gt;&#xA;वेदिमध्यात्समुद्भूता भीमसेनार्थमेव च ।&lt;br&gt;&#xA;तत्रान्यगात्वं नास्त्येव योगश्च सह भर्तृभिः ॥ ३,१६.९८ ॥&lt;br&gt;&#xA;केवला भारती ज्ञेया काशिराजस्य कन्यका ।&lt;br&gt;&#xA;काली नाम्ना तु सा ज्ञेया भीमसेनप्रिया सदा ॥ ३,१६.९९ ॥&lt;br&gt;&#xA;वाच्यादिभिः संयुतैवद्रौपदी द्रुपदात्मजा ।&lt;br&gt;&#xA;देहं त्यक्त्वाविशिष्टैव कारटीग्रामसञ्ज्ञकै ॥ ३,१६.१०० ॥&lt;br&gt;&#xA;सङ्करस्य गृहे वीन्द्र भविष्यति कलौ युगे ।&lt;br&gt;&#xA;वायोस्तृतीयरूपार्थं सा कन्यैव मृतिं गता ॥ ३,१६.१०१ ॥&lt;br&gt;&#xA;इत्याद्या वायुभार्याश्च ब्रह्मभार्याश्च सतम ।&lt;br&gt;&#xA;स्वभर्तृभ्यां च पक्षीन्द्र गुणैश्चैव शताधमाः ॥ ३,१६.१०२ ॥&lt;/p&gt;</description>
    </item>
    <item>
      <title>०१७</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/017/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/017/</guid>
      <description>&lt;p&gt;श्रीगरुडमहापुराणम् १७&lt;br&gt;&#xA;गरुड उवाच ।&lt;br&gt;&#xA;चतुर्जन्मसु वै कृष्ण शच्याद्यैः सह भारती ।&lt;br&gt;&#xA;एकदेह विशिष्टैव भुवि जातेति चोक्तवान् ॥ ३,१७.१ ॥&lt;/p&gt;&#xA;&lt;p&gt;कारणं ब्रूहि मे ब्रह्मन् शिष्याय तव सुव्रत ।&lt;br&gt;&#xA;गरुडेनैवमुक्तस्तमुवाच मधुसूदनः ॥ ३,१७.२ ॥&lt;/p&gt;&#xA;&lt;p&gt;श्रीकृष्ण उवाच ।&lt;br&gt;&#xA;विशिष्टदेहसं प्राप्तौ भारत्याः पक्षिसत्तम ।&lt;br&gt;&#xA;वक्ष्यामि कारणं वीन्द्र सावधानमनाः शृणु ॥ ३,१७.३ ॥&lt;/p&gt;&#xA;&lt;p&gt;पुरा कृतयुगे वीन्द्र रुद्रभार्या च पार्वती ।&lt;br&gt;&#xA;इन्द्रभार्या शची देवी यम भार्याच शामला ॥ ३,१७.४ ॥&lt;/p&gt;&#xA;&lt;p&gt;अश्विभार्या उषा देवी भर्तृभिः सहिता खग ।&lt;br&gt;&#xA;ब्रह्मलोकं ययुस्तत्र ब्रह्माणं ददृशुस्तदा ॥ ३,१७.५ ॥&lt;/p&gt;</description>
    </item>
    <item>
      <title>०१८</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/018/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/018/</guid>
      <description>&lt;p&gt;श्रीगरुडमहापुराणम् १८&lt;br&gt;&#xA;श्रीकृष्ण उवाच ।&lt;br&gt;&#xA;अथानन्तरजान्वक्ष्ये शृणु पक्षीन्द्रसत्तम ।&lt;br&gt;&#xA;शृणु तान्सावधानेन श्रुत्वा तानवधारय ॥ ३,१८.१ ॥&lt;/p&gt;&#xA;&lt;p&gt;पुरुषाख्यविरिञ्चानुजातः शेषो महाबलः ।&lt;br&gt;&#xA;हरे रमायाश्च यस्य स्वस्मिन्निद्रां प्रकुर्वतः ॥ ३,१८.२ ॥&lt;/p&gt;&#xA;&lt;p&gt;शयनार्थमभूदेष तेन कृत्यं हरेर्न तु ।&lt;br&gt;&#xA;सर्वदा हरिदासोहं सर्वदा हरिपूजकः ॥ ३,१८.३ ॥&lt;/p&gt;&#xA;&lt;p&gt;हरे सदा नमामि त्वां बहु जन्मनि जन्मनि ।&lt;br&gt;&#xA;एवं बुद्धा तु गरुडो ह्यभूच्च शयनं हरेः ॥ ३,१८.४ ॥&lt;/p&gt;&#xA;&lt;p&gt;सूत्रनाम्नस्तथा वायोः सदायं विनतासुत ।&lt;br&gt;&#xA;कालनामा च गरुडो वाहनार्थं हरेरभूत् ॥ ३,१८.५ ॥&lt;/p&gt;&#xA;&lt;p&gt;ततो महत्तत्त्वतनोर्विरिञ्चात्तु खगेश्वर ।&lt;br&gt;&#xA;अहं कारात्मको रुद्रः समभूत्सोवितुं हरिम् ॥ ३,१८.६ ॥&lt;/p&gt;</description>
    </item>
    <item>
      <title>०१९</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/019/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/019/</guid>
      <description>&lt;p&gt;श्रीगरुडमहापुराणम् १९&lt;br&gt;&#xA;गरुड उवाच ।&lt;br&gt;&#xA;त्वयोक्तं कृष्ण गोविन्द रुद्राच्छतगुणादपि ।&lt;br&gt;&#xA;ब्रह्माणी भारती चोभे अधिके देवसत्तम ॥ ३,१९.१ ॥&lt;/p&gt;&#xA;&lt;p&gt;मया श्रुतं विरिञ्चेन उमापर्यन्तमेव च ।&lt;br&gt;&#xA;अनन्तांशैर्विहीनत्वं विरिञ्चोक्तं सुराधिप ॥ ३,१९.२ ॥&lt;/p&gt;&#xA;&lt;p&gt;सहस्रांशैर्विहीनत्वं त्वयोक्तं कृष्ण माधव ।&lt;br&gt;&#xA;सर्वेषां चैव पूर्वेषामवेक्ष्यैव हरे विभो ॥ ३,१९.३ ॥&lt;/p&gt;&#xA;&lt;p&gt;ज्ञानानन्दबलादीनां वायुपर्यन्तमेव च ।&lt;br&gt;&#xA;सहस्रांशैर्विहीनत्वं ज्ञानादीनां महेश्वर ॥ ३,१९.४ ॥&lt;/p&gt;&#xA;&lt;p&gt;निर्णयं ब्रृहि गोविन्द सर्वज्ञोसि न संशयः ।&lt;br&gt;&#xA;गरुडेनैवमुक्तस्तु वासुदेवोब्रवीद्ध्रुवम् ॥ ३,१९.५ ॥&lt;/p&gt;&#xA;&lt;p&gt;श्रीकृष्ण उवाच ।&lt;br&gt;&#xA;आनन्दांशैर्विहीनत्वमपेक्ष्यैव खगाधिप ।&lt;br&gt;&#xA;उत्तरेषामुत्तरेषां योगादेवमिति स्फुटम् ॥ ३,१९.६ ॥&lt;/p&gt;</description>
    </item>
    <item>
      <title>०२०</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/020/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/020/</guid>
      <description>&lt;p&gt;श्रीगरुडमहापुराणम् २०&lt;br&gt;&#xA;श्रीकृष्ण उवाच ।&lt;br&gt;&#xA;या पूर्वसर्गे नलसञ्ज्ञस्य वीन्द्र पुत्री भूत्वा विष्णुपत्नी सकामा ।&lt;br&gt;&#xA;प्रदक्षिणं भ्रमणं वै चकार गुणेन भद्रा भद्रसञ्ज्ञा बभूव ॥ ३,२०.१ ॥&lt;/p&gt;&#xA;&lt;p&gt;कन्याभावे संस्थितां भद्रसञ्ज्ञां पिता नलस्त्वब्रवीत्तां स पश्यन् ।&lt;br&gt;&#xA;भद्रे किमर्थं गात्रपीडां करोषि फलं हि तन्नन्दिनि मे वदस्व ॥ ३,२०.२ ॥&lt;/p&gt;&#xA;&lt;p&gt;भद्रोवाच ।&lt;br&gt;&#xA;शृणुत्वं मे तात नमस्क्रियादेः फलं वक्तुं का समर्था भवेच्च ॥ ३,२०.३ ॥&lt;/p&gt;&#xA;&lt;p&gt;तथाप्यहं तव वक्ष्यामि तात यथाशक्त्या शृणु सम्यग्घिताय ।&lt;br&gt;&#xA;सदा हरिमर्म नाथो दयालुरहं हरेस्तव दासानुदासी ।&lt;br&gt;&#xA;मां पाहि विष्णोस्तव वन्दे पदे इत्युक्त्वा प्रणामं चाकरोद्दण्डरूपम् ॥ ३,२०.४ ॥&lt;/p&gt;</description>
    </item>
    <item>
      <title>०२१</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/021/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/021/</guid>
      <description>&lt;p&gt;श्रीगरुडमहापुराणम् २१&lt;br&gt;&#xA;श्रीकृष्ण उवाच ।&lt;br&gt;&#xA;कालिन्द्या अपि चोत्पत्तिं प्रवक्ष्यामि खगेश्वर ।&lt;br&gt;&#xA;विवस्वान्नाम सूर्योभत्तस्य पुत्री व्यजायत ॥ ३,२१.१ ॥&lt;/p&gt;&#xA;&lt;p&gt;कालिन्दीसञ्ज्ञका वीन्द्र यमुना यानुजा स्मृता ।&lt;br&gt;&#xA;कृष्णपत्नीत्वकामेन चचार तप उत्तमम् ॥ ३,२१.२ ॥&lt;/p&gt;&#xA;&lt;p&gt;तप आलोचनं प्रोक्तं तत्त्वानां च विनिर्णयः ।&lt;br&gt;&#xA;पूर्वार्जितानां पापानामनुतापस्तपः स्मृतम् ॥ ३,२१.३ ॥&lt;/p&gt;&#xA;&lt;p&gt;प्रायो नाम तपः प्रोक्तं चित्तनिग्रह उच्यते ।&lt;br&gt;&#xA;प्रायश्चित्तमिति प्रोक्तं न तु क्षौरं खगेश्वर ॥ ३,२१.४ ॥&lt;/p&gt;&#xA;&lt;p&gt;अनुतापयुतं भूतं तच्छणु त्वं खगेश्वर ।&lt;br&gt;&#xA;पूर्वं न जप्तं दिव्यमन्त्रं मुकुन्द तप्तं सदा क्लेशदावानलेन ॥ ३,२१.५ ॥&lt;/p&gt;</description>
    </item>
    <item>
      <title>०२२</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/022/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/022/</guid>
      <description>&lt;p&gt;श्रीकृष्ण उवाच ।&lt;br&gt;&#xA;या लक्ष्मणा पूर्वसर्गे खगेन्द्र पुत्री ह्यभूद्वह्निवेदस्य वेत्तुः ।&lt;br&gt;&#xA;सुलक्षणैः संयुतत्वाद्यतः सा सुलक्ष्मणेति प्रथिता खगेन्द्र ॥ १ ॥&lt;br&gt;&#xA;यथा लक्ष्मीर्लक्षणैः सा सुपूर्णा यथा हरिर्लक्षणैर्वै सुपूर्णः ।&lt;br&gt;&#xA;यथा वायुर्लक्षणैः पूर्ण एव यथा गायत्री लक्षणैः सा सुपूर्णा ॥ २ ॥&lt;br&gt;&#xA;यथा रुद्राद्या लक्षणैर्वै प्रपूर्णा रुद्रादिल्लक्ष्मणा चैव पूर्णा ।&lt;br&gt;&#xA;गुणेनैवं धर्मतः किञ्चिदेव तथानुसन्धानाद्व्रियते नाम चापि ॥ ३ ॥&lt;br&gt;&#xA;तस्मादाहुर्लक्ष्मणेत्येव सर्वे तल्लक्षणं शृणु चादौ खगेन्द्र ।&lt;br&gt;&#xA;नारायणे पूर्णगुणे रमेशे द्वात्रिंशत्सङ्ख्यानि सुलक्षणानि ॥ ४ ॥&lt;br&gt;&#xA;सन्त्येव पक्षीन्द्र वदाम्यनुक्रमान्मत्तः श्रुत्वा मोक्षमाप्नोति नित्यम् ।&lt;br&gt;&#xA;यः सप्तपादः षण्णवत्यङ्गुलोङ्गश्चतुर्हस्तः पुरुषस्तीक्ष्णदन्तः ॥ ५ ॥&lt;br&gt;&#xA;य एतत्सर्वं मिलितं चैकमेव हरेर्विष्णोर्लक्षणं चाहुरार्याः ।&lt;br&gt;&#xA;मुखं स्त्रिग्धं वर्तुलं पुष्टिरूपं द्वितीयं तल्लक्षणं चाहुरार्याः ॥ ६ ॥&lt;br&gt;&#xA;हनुर्यस्यानुन्नतं चास्ति वीन्द्र तल्लक्षणं प्राहुरार्यास्तृतीयम् ।&lt;br&gt;&#xA;यद्दन्ता वै तीक्ष्णसूक्ष्माश्च सन्ति तल्लक्षणं चाहुरार्याश्चतुर्थम् ॥ ७ ॥&lt;br&gt;&#xA;यस्याधरे रक्तिमा त्वस्ति वीन्द्र तल्लक्षणं पञ्चमं चाहुरार्याः ।&lt;br&gt;&#xA;यस्य हस्ता अतिरक्ताः खगेन्द्र तल्लक्षणं प्राहुरार्याश्च पष्ठम् ॥ ८ ॥&lt;br&gt;&#xA;यस्मिन्नखाः सन्ति रक्ताः सुशोभास्तल्लक्षणं सप्तमं चाहुरार्याः ।&lt;br&gt;&#xA;यस्मिन्कपोले रक्तिमा त्वस्ति वीन्द्र तल्लक्षणं ह्यष्टमं प्राहुरार्या ॥ ९ ॥&lt;br&gt;&#xA;यस्मिन्करे शङ्खचक्रादिरेखा वर्तन्ते तन्नवमं प्राहुरार्याः ।&lt;br&gt;&#xA;यस्योदरं तन्तुरूपं सुपुष्टं वलित्रयैरङ्कितं सुन्दरं च ॥ १० ॥&lt;br&gt;&#xA;तल्लक्षणं दशमं प्राहुरार्या एकादशं निम्ननाभिं तदाहुः ।&lt;br&gt;&#xA;ऊरुद्वयं यस्य च मांसलं वै तल्लक्षणं द्वादशं प्राहुरार्याः ॥ ११ ॥&lt;br&gt;&#xA;कटिर्हि दीर्घा पृथुलास्ति यस्य त्रयोदशं लक्ष्म तदाहुरार्याः ।&lt;br&gt;&#xA;यस्यास्ति मुष्को सुपरिष्ठितो वै चतुर्दशं लक्ष्म तदाहुरार्याः ॥ १२ ॥&lt;br&gt;&#xA;समुन्नतं शिश्नमथो हि लक्ष्म यस्यास्ति तत्पञ्चदशं वदन्ति ।&lt;br&gt;&#xA;सुताम्रकं पादतलं खगेन्द्र तल्लक्षणं षोडशं प्राहुरार्याः ॥ १३ ॥&lt;br&gt;&#xA;निम्नौ च गुल्फौ सप्तदशं तदाहुर्ग्रीवारूपं प्राहुरष्टादशं च ।&lt;br&gt;&#xA;एकोनविंशं त्वक्षिपद्मं सुरक्तं प्राहुर्बाहुं जानु विंशं तथैव ॥ १४ ॥&lt;br&gt;&#xA;विस्तीर्णोरश्चैकविंशं तदाहुः सिंहास्कन्धं द्व्युत्तरं विंशमाहुः ।&lt;br&gt;&#xA;त्रयोविंशं सूक्ष्ममास्यं तदाहुश्चतुर्विंशं सुप्रसन्ने च दृष्टी ॥ १५ ॥&lt;br&gt;&#xA;ह्रस्वं लिङ्गं मार्दवं चापि वीन्द्र तल्लक्षणं पञ्चविंशं वदन्ति ।&lt;br&gt;&#xA;समौ च पादौ कटिजानु चोरू षड्विंशमाहुश्च समे च जङ्घे ॥ १६ ॥&lt;br&gt;&#xA;समानहस्तौ समकर्णौ मिलित्वा द्वात्रिंशत्कं लक्षणं प्राहुरार्याः ।&lt;br&gt;&#xA;द्वात्रिंशत्कं लक्षणं वै मुकुन्दे द्वात्रिंशत्कं लक्षणं वै रमायाम् ॥ १७ ॥&lt;br&gt;&#xA;द्वात्रिंशत्कं लक्षणं ब्रह्मणोपि तद्भारत्याः प्रवदन्त्येव सत्यम् ।&lt;br&gt;&#xA;तथा च शङ्का सममेव चक्रिणेत्येवं सदामा कुरु निर्णयं ब्रुवे ॥ १८ ॥&lt;br&gt;&#xA;एकस्य वै लक्षणस्यापि विष्णोर्लक्ष्मीरन्तं नैव सम्यक्प्रपेदे ।&lt;br&gt;&#xA;अतोनन्तैर्लक्षणैः संयुतं च हरिं चाहुर्लक्षणज्ञाः सदैव ॥ १९ ॥&lt;br&gt;&#xA;जानाति लक्ष्मीर्लक्षणं वायुरूपे स्वापेक्षया ह्यतिरिक्तं खगेन्द्र ।&lt;br&gt;&#xA;स्वलक्षणापेक्षया भारती तु शतैर्गुणैरधिका वेधसोपि ॥ २० ॥&lt;br&gt;&#xA;खगेन्द्र तस्माल्लक्षणे साम्यचित्तं विश्वादीनां सर्वदा मा कुरुष्व ।&lt;br&gt;&#xA;अष्टाविंशतिं प्राहू रुद्रादिकानां भ्रूनेत्रयोर्लक्षणेनैव हीनाः ॥ २१ ॥&lt;br&gt;&#xA;अलक्षणं मन्यते यद्धि तस्य दुर्लक्षणं नैव तच्चिन्तनीयम् ।&lt;br&gt;&#xA;अष्टाविंशतिं लक्षणं वै हरस्य न भारतीवच्चिन्तनीयं खगेन्द्र ॥ २२ ॥&lt;br&gt;&#xA;अतो हरः क्रोधरूपी सदैव तयोरभावात्सत्यमुक्तं तथैतत् ।&lt;br&gt;&#xA;अतो द्वयं नास्ति रुद्रे खगेन्द्र शिश्नोदरे किञ्चिदाधिक्यमस्ति ॥ २३ ॥&lt;br&gt;&#xA;सप्ताधिकैर्विंशतिलक्षणैस्तु समायुताः स्वस्त्रियो लक्ष्मणाद्याः ।&lt;br&gt;&#xA;षड्विंशत्या लक्षणैश्चापि युक्ता वारुण्याद्या पञ्चविंशैश्च चन्द्रः ॥ २४ ॥&lt;br&gt;&#xA;अर्थश्चतुर्विंशतिभिश्चैव युक्तो नासावायोर्द्व्यधिका विंशतिश्च लक्षणैश्चैकविंशत्या शची युक्ता न संशयः ॥ २५ ॥&lt;br&gt;&#xA;प्रवाहा विंशकैर्युक्ता यम एकोनविंशकैः ।&lt;br&gt;&#xA;पाश्यष्टादशभिर्युक्तो दशसप्तयुतोऽनलः ॥ २६ ॥&lt;br&gt;&#xA;वैवस्वतः षोडशभिमित्रः पञ्चदशैर्युतः ।&lt;br&gt;&#xA;चतुर्दशैस्तु(चतुर्विंशैस्तु?) धनपः पावकस्तु त्रयोदशैः ॥ २७ ॥&lt;br&gt;&#xA;गङ्गा द्वादशभिर्युक्ता बुध एकादशैर्युतः ।&lt;br&gt;&#xA;शनिस्तु दशसङ्ख्याकैः पुष्करो नवभिर्युतः ॥ २८ ॥&lt;br&gt;&#xA;अथ षोडशसाहस्रं भार्यास्तु मम वल्लभाः ।&lt;br&gt;&#xA;अष्टभिश्चैव संयुक्ताः सप्तभिः पितरस्तथा ॥ २९ ॥&lt;br&gt;&#xA;षड्भिश्च देवगन्धर्वाः पञ्चभिस्तदनन्तराः ।&lt;br&gt;&#xA;चतुर्भिः क्षितिपाः प्रोक्तास्त्रिभिरन्ये च संयुताः ॥ ३० ॥&lt;br&gt;&#xA;उदरे किञ्चिदाधिक्ये ह्रस्वे पादे च कर्णयोः ।&lt;br&gt;&#xA;शिखाधिक्यं विना विप्र भार्यायां च शिवस्य च ॥ ३१ ॥&lt;br&gt;&#xA;लक्ष्मणायां पञ्च दोषाः शिरोगुल्फादिकं विना ।&lt;br&gt;&#xA;नाभ्याधिक्ये सहैवाष्टौ दोषाः सन्त्यतिवाहिके ॥ ३२ ॥&lt;br&gt;&#xA;जङ्घाधिक्ये सहैवाष्टौ दोषाः शच्याः सदा स्मृताः ।&lt;br&gt;&#xA;एवमेव हि दोषाश्चाप्यूहनीयाः खगेश्वर ॥ ३३ ॥&lt;br&gt;&#xA;दुर्लक्षणैः सदा वीन्द्र संश्रुतैस्तत्त्वविद्भवेत् ।&lt;br&gt;&#xA;महोदरो लम्बनाभिरीषामात्रोग्रदंष्ट्रकः ॥ ३४ ॥&lt;br&gt;&#xA;अन्धकूपगभीराक्षो लम्बकर्णौष्ठनासिकः ।&lt;br&gt;&#xA;लम्बगुल्फो वक्रपादः कुनखी श्यावदन्तकः ॥ ३५ ॥&lt;br&gt;&#xA;दीर्घजङ्घो दीर्घशिश्नस्त्वेकाण्डश्चैकनासिकः ।&lt;br&gt;&#xA;रक्तश्मश्रू रक्तरोमा वक्रास्यः सम्प्रकीर्तितः ॥ ३६ ॥&lt;br&gt;&#xA;दग्धपर्वतसङ्काशो रक्तपृष्ठः कलिः स्मृतः ।&lt;br&gt;&#xA;अलोमांसोऽलोमशिरा रक्तगण्डकपोलकः ॥ ३७ ॥&lt;br&gt;&#xA;ललाटे पाण्डुता नित्यं वामस्कन्धे करे खग ।&lt;br&gt;&#xA;क्रूरदृष्टिर्दृष्टिपादस्तथा वै घर्घरस्वरः ॥ ३८ ॥&lt;br&gt;&#xA;अत्याशी चातिपानश्च स्तनौ शुष्कफलोपमौ ।&lt;br&gt;&#xA;ऊरौ नवाञ्जिकारोमः तथा पृष्ठे च मस्तके ॥ ३९ ॥&lt;br&gt;&#xA;ललाटे त्रीणि दीर्घे तु समे द्वौ सम्प्रकीर्तितौ ।&lt;br&gt;&#xA;सर्पाकारस्तु यो मत्स्यस्तस्य शिश्ने प्रकीर्तितः ॥ ४० ॥&lt;br&gt;&#xA;पादत्राणोपमो मत्स्यो रसनाग्रे प्रकीर्तितः ।&lt;br&gt;&#xA;शिश्नाकारश्च यो मत्स्यो गुदे तस्य प्रशस्यते ॥ ४१ ॥&lt;br&gt;&#xA;वृश्चिकाकारमत्स्यस्तु पदोस्तस्य प्रशस्यते ।&lt;br&gt;&#xA;श्वाकारश्चापि मत्स्यो वै मुखे तस्य प्रकीर्तितः ॥ ४२ ॥&lt;br&gt;&#xA;हस्ते तु बहुरेखाः स्युर्लोम नासापुटे स्मृतम् ।&lt;br&gt;&#xA;अतिदीर्घं तु चाङ्गुष्ठं कनिष्ठं चातिदीर्घकम् ॥ ४३ ॥&lt;br&gt;&#xA;दुर्लक्षणं त्वेवमादि कलावस्ति ह्यनेकशः ।&lt;br&gt;&#xA;सुलक्षणान्यनेकानि मयि सन्ति खगेश्वर ॥ ४४ ॥&lt;br&gt;&#xA;द्वात्रिंशल्लक्षणं विष्णोर्ब्रह्माद्यापेक्षयैव तत् ।&lt;br&gt;&#xA;सहाभिप्राय गर्भेण ब्रह्मणोक्तं तव प्रभो ॥ ४५ ॥&lt;br&gt;&#xA;ब्रह्मोक्तस्य मयोक्तस्य विरोधो नास्ति सत्तम ।&lt;br&gt;&#xA;मयोक्तस्यैव स व्यासः कम्बुग्रीवः प्रदर्श्यते ॥ ४६ ॥&lt;br&gt;&#xA;रक्ताधरं रक्त तालु चैकीकृत्य मयोदितम् ।&lt;br&gt;&#xA;अतो विरोधो नास्त्येव तथा ज्ञानात्प्रतीयते ॥ ४७ ॥&lt;br&gt;&#xA;सप्ताधिकैर्विंशतिलक्षणैस्तु समायुता याः स्त्रियो लक्ष्मणाद्याः ॥ ४८ ॥&lt;br&gt;&#xA;भगे नेत्रे च हस्ते च स्तने कुक्षौ तथैव च ।&lt;br&gt;&#xA;भारत्यपेक्षया पञ्चभिर्न्यूना त्वस्ति लक्षणैः ॥ ४९ ॥&lt;br&gt;&#xA;न रुद्रवन्न चान्यानि लक्षणानि खगेश्वर ।&lt;br&gt;&#xA;षड्विंशत्या लक्षणैश्चापि युक्ता वारुण्याः षड्लक्षणैश्चैव हीना ॥ ५० ॥&lt;br&gt;&#xA;कर्णे कुक्षौ नासिकाकेशपाशे गुल्फे भगे किञ्चिदाधिक्यमस्ति ।&lt;br&gt;&#xA;इन्द्रो युक्तः पञ्चविंशत्या खगेन्द्र सदा हीनो लक्षणैः सप्तसङ्ख्यैः ॥ ५१ ॥&lt;br&gt;&#xA;हस्ते पादे उदरे कर्णयोश्च शिश्ने गुल्फे त्वधरोष्ठेधिकं च ।&lt;br&gt;&#xA;चतुर्विंशत्या लक्षणैश्चापि युक्तो नास्तिक्यवायुस्तद्वदेवाष्टभिश्च ॥ ५२ ॥&lt;br&gt;&#xA;नाभ्यां गुल्फे हनुरर्ङ्घ्योश्च स्कन्धे द्विजे नेत्रे त्वधरोष्ठेधिकं च ।&lt;br&gt;&#xA;त्रयोविंशत्या लक्षणैश्चापि युक्ता शची तथा नवदोषैश्च युक्ता ॥ ५३ ॥&lt;br&gt;&#xA;भगे केशे ह्यधरोष्ठे च कर्णे जङ्घे गण्डे वक्षसि गुल्फयोश्च ।&lt;br&gt;&#xA;तथोत्तरोष्ठे किञ्चिदाधिक्यमस्ति एवं विजानीहि खगेन्द्रसत्तम ॥ ५४ ॥&lt;br&gt;&#xA;द्वाविंशत्या लक्षणैः संयुतस्तु दशभिर्देषैः प्रवहो नाम वायुः ।&lt;br&gt;&#xA;तथाङ्गुष्ठे किञ्चिदाधिक्यमस्ति विंशत्येकादशभिर्देषतोर्कः ॥ ५५ ॥&lt;br&gt;&#xA;तद्विंशत्या लक्षणैः संयुतस्तु तदा दोषेर्द्वादशभिश्च युक्तः ।&lt;br&gt;&#xA;एकोनविंशत्या लक्षणैश्चापि युक्तस्त्रयोदशभिस्तदभावैर्युतोग्निः ॥ ५६ ॥&lt;br&gt;&#xA;अष्टादशभिर्लक्षणैः संयुतस्तु वैवस्वतस्तदभावैश्चतुर्दशभिः ।&lt;br&gt;&#xA;मित्रस्तु सप्तदशभिर्लक्षणैः संयुतः खग ॥ ५७ ॥&lt;br&gt;&#xA;सदोषैः पञ्चदशभिः संयुक्तो नात्र संशयः ।&lt;br&gt;&#xA;तैश्च षोडशभिर्युक्तो धनपो नात्र संशयः ॥ ५८ ॥&lt;br&gt;&#xA;तदभावैः षोडशभिः संयुक्तः सम्प्रकीर्तितः ।&lt;br&gt;&#xA;तैः पञ्चदशभिश्चैव युक्तोग्रेज्येष्ठपुत्रकः ॥ ५९ ॥&lt;br&gt;&#xA;तैः सप्तदशभिर्दोषैः संयुक्तो नात्र संशयः ।&lt;br&gt;&#xA;तैश्चतुर्दशभिश्चैव गङ्गा सम्परिकीर्तिता ॥ ६० ॥&lt;br&gt;&#xA;तथाष्टादशभिर्दोषैः संयुता नात्र संशयः ।&lt;br&gt;&#xA;तैस्त्रयोदशभिश्चैव संयुतो बुध एव तु ॥ ६१ ॥&lt;br&gt;&#xA;दोषैरेकोनविंशत्या संयुतो नात्र संशयः ।&lt;br&gt;&#xA;शनिर्विंशतिदोषेण युतो द्वादशलक्षणैः ॥ ६२ ॥&lt;br&gt;&#xA;लक्षणैश्चैकादशभिः पुष्करः परिकीर्तितः ।&lt;br&gt;&#xA;एकविंशतिसङ्ख्याकैरसद्भावैः प्रकीर्तितः ॥ ६३ ॥&lt;br&gt;&#xA;दशभिर्लक्षणैर्युक्ताः पितरो ये चिराः खग ।&lt;br&gt;&#xA;त्रयोविंशतिदोषैश्च संयुता नात्र संशयः ॥ ६४ ॥&lt;br&gt;&#xA;अष्टभिर्लक्षणैर्युक्ता देवगन्धर्वसत्तमाः ।&lt;br&gt;&#xA;दोषैश्चतुर्विंशतिभिः संयुक्ताः परिकीर्तिताः ॥ ६५ ॥&lt;br&gt;&#xA;सप्तलक्षणसंयुक्ता गन्धर्वा मानुषात्मकाः ।&lt;br&gt;&#xA;यैस्तु पञ्चविंशतिभिर्दोषैः संयुक्ताः प्रकीर्तिताः ॥ ६६ ॥&lt;br&gt;&#xA;षद्गुणैः क्षितिपा युक्ता षड्विंशत्या च दोषतः ।&lt;br&gt;&#xA;तदन्ये पञ्चभिर्युक्ताश्चतुर्भिः केचिदेव च ॥ ६७ ॥&lt;br&gt;&#xA;त्रिभिः केच्चित्ततो हीना न सन्ति खगसत्तम ।&lt;br&gt;&#xA;यस्मिन्नरे क्षितिपे वा खगेन्द्र आधिक्यं यद्दृश्यते लक्षणस्य ॥ ६८ ॥&lt;br&gt;&#xA;न ते नरा नैव ते वै क्षितीशाः सर्वे नैव ह्युत्तमाः सर्वदैव ।&lt;br&gt;&#xA;ये देवा ये च दैत्याश्च सर्वेप्येवं खगाधिप ॥ ६९ ॥&lt;br&gt;&#xA;लक्षणालक्षणैश्चैव क्रमेणोक्ता न संशयः ।&lt;br&gt;&#xA;लक्षणैः सप्तविंशत्यालक्षणैः संयुताः खग ॥ ७० ॥&lt;br&gt;&#xA;अतः सलक्षणा ज्ञेया द्वात्रिंशल्लक्षणैर्न हि ।&lt;br&gt;&#xA;पितुर्गृहे वर्धमाना सदापि स्वकुटुम्बं श्रेष्ठयितुं खगेन्द्र ॥ ७१ ॥&lt;br&gt;&#xA;उवाच सा पितरं दीयमानमन्नादिकं त्रमित्रादिकेषु ।&lt;br&gt;&#xA;सदापि ये त्वनुसन्धानेन युक्ता अन्तर्गते तत्रतत्र स्थिते च ॥ ७२ ॥&lt;br&gt;&#xA;अज्ञातत्वे चान्नपानादिकं च दत्तं सन्तो व्यर्थमेवं वदन्ति ।&lt;br&gt;&#xA;हरिं वक्ष्ये तत्रतत्र स्थितं चं तं वै शृणु त्वादरेणाद्य नित्यम् ॥ ७३ ॥&lt;br&gt;&#xA;बालो हरिर्बालरूपेण कृष्णः क्षीरादिकं नवनीतं घृतं च ।&lt;br&gt;&#xA;गृह्णाति नित्यं भूषणं वस्त्रजातमेवं दद्यात्सर्वदा विष्णुतुष्ट्यै ॥ ७४ ॥&lt;br&gt;&#xA;मित्रैर्हरिः केशवाख्यो मुकुन्दो भुङ्क्ते दत्तं त्वन्नप्रानादिकं च ।&lt;br&gt;&#xA;पूर्वं दद्यात्सर्वदा वै गृहस्थो धन्यो भवेदन्यथा व्यर्थमेव ॥ ७५ ॥&lt;br&gt;&#xA;गृह्णाति नित्यं माधवाख्यो हरिश्चेत्येवं ज्ञात्वा देयमन्नादिकं च ।&lt;br&gt;&#xA;एवं ज्ञात्वा दीयमानेन नित्यं प्रीणाति विष्णुर्नान्यथा व्यर्थमेव ॥ ७६ ॥&lt;br&gt;&#xA;गृहे नित्यं वासुदेवो हरिस्तु प्रीणाति नित्यं तत्र तिष्ठन्सुपर्ण ।&lt;br&gt;&#xA;एवं ज्ञात्वा स्वगृहं सर्वदैव अलङ्कुर्याद्धातुरूपैः सदैव ॥ ७७ ॥&lt;br&gt;&#xA;गोविन्दाख्यस्तिष्ठति वैष्णवानां पुत्रैर्युतस्तिष्ठति वासुदेवः ।&lt;br&gt;&#xA;मित्रे मुकुन्दः शालके चानिरूद्धो नारायणो द्विजवर्ये सदास्ति ॥ ७८ ॥&lt;br&gt;&#xA;गोष्ठे च नित्यं विष्णुरूपी हरिस्तु अश्वे सदा तिष्ठति वामनाख्यः ।&lt;br&gt;&#xA;सङ्कर्षणः शूद्रवर्णे सदास्ति वैश्ये प्रद्युम्नस्तिष्ठति सर्वदैव ॥ ७९ ॥&lt;br&gt;&#xA;जनार्दनः क्षत्त्रजातौ सदास्ति दाशेषु नित्यं महिदासो हरिस्तु ।&lt;br&gt;&#xA;मह्यां नित्यं तिष्ठति सर्वदैव ह्युपेन्द्राख्यो हरिरेकः सुपर्ण ॥ ८० ॥&lt;br&gt;&#xA;गजे सदा तिष्ठति चक्रपाणिः सदान्तरे तिष्ठति विश्वरूपः ।&lt;br&gt;&#xA;नित्यं शुनि तिष्ठति भूतभावनः पिपीलकायामपि सर्वदैव ॥ ८१ ॥&lt;br&gt;&#xA;त्रिविक्रमो हरिरूप्यन्तरिक्षे सर्वजातावनन्तरूपी हरिश्च ।&lt;br&gt;&#xA;हरेर्न वर्णोस्ति न गोत्रमस्ति न जातिरीशे सर्वरूपे विचित्रे ॥ ८२ ॥&lt;br&gt;&#xA;एवं ज्ञात्वा सर्वदा लक्ष्मणा तु हरिं सदा प्रीणयामास देवी ।&lt;br&gt;&#xA;सपर्यया वै क्रियमाणया हरिः पतिर्मम स्यादिति चिन्तयाना ॥ ८३ ॥&lt;br&gt;&#xA;तत्याज देहं विष्णुपतित्वकामा मद्रेषु वै वीन्द्र पुत्री प्रजाता ।&lt;br&gt;&#xA;स्वयंवरे लक्ष्मणाया अहं च भित्त्वा लक्ष्यं भूपतीन्द्रावयित्वा ॥ ८४ ॥&lt;br&gt;&#xA;पाणिग्रहं लक्ष्मणायाश्च कृत्वा गत्वा पुरीं रमयामास देवी ।&lt;br&gt;&#xA;तथैवाहं जाम्बवत्या विवाहं मत्पत्नीत्वे कारणं त्वां ब्रवीमि ॥ ८५ ॥&lt;br&gt;&#xA;इति श्रीगारुडे महापुराणे उत्तरखण्डे तृतीयांशे ब्रह्मकाण्डे लक्ष्मणाविवाहहेतुनिरूपणं नाम द्वाविंशोध्यायः&lt;/p&gt;</description>
    </item>
    <item>
      <title>०२३</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/023/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/023/</guid>
      <description>&lt;p&gt;श्रीगरुडमहापुराणम् २३&lt;br&gt;&#xA;श्रीकृष्ण उवाच ।&lt;br&gt;&#xA;सोमस्य पुत्री पूर्वसर्गे बभूव भार्या मदीया जाम्बवती मम प्रिया ।&lt;br&gt;&#xA;तासां मध्ये ह्यधिका वीन्द्र किञ्चिद्रुद्रादिभ्यः पञ्चगुणैर्विहीना ॥ ३,२३.१ ॥&lt;/p&gt;&#xA;&lt;p&gt;यदावेशो बलवान्स्याद्रमायां तदानामस प्रियते केशवोलम् ।&lt;br&gt;&#xA;यदावेशाद्ध्रासमुपैति काले तदा तासां साम्यमाहुर्महान्तः ॥ ३,२३.२ ॥&lt;/p&gt;&#xA;&lt;p&gt;लक्ष्म्यावेशः किञ्चिदस्त्येव नित्यमतस्ताभ्यः किञ्चिदाधिक्यमस्ति ॥ ३,२३.३ ॥&lt;/p&gt;&#xA;&lt;p&gt;गरुड उवाच ।&lt;br&gt;&#xA;तासां मध्ये जाम्बवन्ती तु कृष्ण आराधनं कीदृशं सा चकार ।&lt;br&gt;&#xA;तन्मे ब्रूहि कृपया विश्वमूर्ते आधिक्ये वै कारणं ताभ्य एव ॥ ३,२३.४ ॥&lt;/p&gt;&#xA;&lt;p&gt;गरुडेनैवमुक्तस्तु भगवान् देवकीसुतः ।&lt;br&gt;&#xA;मेघगम्भीरया वाचा उवाच विनतासुतम् ॥ ३,२३.५ ॥&lt;/p&gt;</description>
    </item>
    <item>
      <title>०२४</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/024/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/024/</guid>
      <description>&lt;p&gt;श्रीगरुडमहापुराणम् २४&lt;br&gt;&#xA;जैगीषव्य उवाच ।&lt;br&gt;&#xA;कन्ये शृणु त्वं वेङ्कटाख्याचलस्य स्मेराननां पुण्यमांरोहणेऽस्य ।&lt;br&gt;&#xA;श्रीगीतायाः पठनं चैव कुर्वन्नारोहणं कुरुते सर्वलोकः ॥ ३,२४.१ ॥&lt;br&gt;&#xA;पदेपदे श्रीनिवासश्च देवस्त्वलं ह्यलं प्रीयते भक्तवर्गः ।&lt;br&gt;&#xA;तं प्रीणयन्मोक्षमायान्ति सर्वे हरौ तुष्टे किमलभ्यं च कन्ये ॥ ३,२४.२ ॥&lt;br&gt;&#xA;सोपानदेशे यः पुराणं शृणोति तदा कृता सर्वतीर्थादियात्रा ।&lt;br&gt;&#xA;तदा दिवा प्रस्तुवन्तीह मार्गे सदा हरिं श्रीनिवासं गुरुं च ॥ ३,२४.३ ॥&lt;br&gt;&#xA;सोपानानां महिमानं च श्रुत्वा शालग्रामं स्थापयित्वा च तत्र ।&lt;br&gt;&#xA;नमस्कृत्वा पुनरेवापि सा तु सोपानानि त्वारुरोहाथ साध्वी ॥ ३,२४.४ ॥&lt;br&gt;&#xA;सोपानानां वीन्द्र चारोहणेन त्ववैष्णवानां हरितोषो न चैव ।&lt;br&gt;&#xA;तेनैव तेषां साधनं भूय एव तमस्यन्धे पातयितुं खगेन्द्र ॥ ३,२४.५ ॥&lt;br&gt;&#xA;स्थलेस्थले एवमेवापि कार्यं जैगीषव्यं पुनरेवाह देवी ।&lt;br&gt;&#xA;कन्योवाच ।&lt;br&gt;&#xA;जैगीषव्यः श्रीनिवासो हरिस्तु ब्रह्मादीनां दृश्यते श्रीनिवासः ॥ ३,२४.६ ॥&lt;br&gt;&#xA;जैगीषव्य कृपया त्वं वदस्व जैगीषव्यो ह्येवमुक्तो हरिं तु ।&lt;br&gt;&#xA;उवाच कन्यां सोमपुत्रीं सतीं च ब्रह्मादीनां दृश्यते श्रीनिवासः ॥ ३,२४.७ ॥&lt;br&gt;&#xA;अनन्तरूपोधिककान्तकान्तिमान्रूद्रादीनां दृश्यते वेङ्कटेशः ।&lt;br&gt;&#xA;ससूर्यलक्षाधिककान्तकान्तितो रुद्रादीनां दृश्यते श्रीनिवासः ॥ ३,२४.८ ॥&lt;br&gt;&#xA;सहस्रसूर्याधिककान्तिकान्तः सविद्युत्त्वान्मानुषाणां रमेशः ।&lt;br&gt;&#xA;ऋष्यादीनां दृश्यते चन्द्रवच्च सन्मानुषाणामपरोक्षो हरिस्तु ॥ ३,२४.९ ॥&lt;br&gt;&#xA;नक्षत्रवद्दृश्यते श्रीनिवासः सदा ऋषीणामपरोक्षो हरिस्तु ।&lt;br&gt;&#xA;स सूर्यवद्दृश्यते श्रीनिवासः संसारिणां वेङ्कटेशः खगेन्द्र ॥ ३,२४.१० ॥&lt;br&gt;&#xA;सन्दोहवद्दृश्यते वै प्रकाशो मिथ्यावतां दृश्यते श्रीनिवासः ।&lt;br&gt;&#xA;पाषाणवन्नैल्यरूपप्रकाशः शिलामात्रे दृष्यते वै कलौ च ॥ ३,२४.११ ॥&lt;br&gt;&#xA;नृणां सर्वेषां श्रीनिवासो हरिस्तु कलौ स्वरूपं श्रीनिवासस्य देवी ।&lt;br&gt;&#xA;न मानुषाः प्रविजानन्ति सर्वे यतः कलौ तामसा राजसास्तु ॥ ३,२४.१२ ॥&lt;br&gt;&#xA;तत्सङ्गिनः सात्त्विकाः केचिदेव ह्यतो भक्ता दुर्लभा वै कलौ च ।&lt;br&gt;&#xA;ये दृश्यन्ते भक्तवत्ते न भक्ताः शिश्रोदरयोर्भरणे चैव सक्ताः ॥ ३,२४.१३ ॥&lt;br&gt;&#xA;कुर्वन्ति यात्रां च तदर्थमेव भक्तिज्ञानं दुर्लभं वै कलौ च ।&lt;br&gt;&#xA;भक्ता ये वै न विरक्ताः सदैव तेषां हरेर्दर्शनं दुर्लभं च ॥ ३,२४.१४ ॥&lt;br&gt;&#xA;भक्तस्वरूपं तव वक्ष्ये खगेन्द्र यो ज्ञानपूर्णः परमे स्निग्ध एव ।&lt;br&gt;&#xA;न च द्वेषैर्बन्धुरो भक्तियुक्तस्तव द्वेषाञ्छृणु वक्ष्ये च सम्यक् ॥ ३,२४.१५ ॥&lt;br&gt;&#xA;जीवाभिदा हरिणाप्राकृतेन स्वतन्त्रेण ह्यस्वतन्त्रस्य नित्यम् ।&lt;br&gt;&#xA;ज्ञानानन्दैः परिपूर्णे हरौ च गुणैरपूर्णो हरिरित्येव चिन्ता ॥ ३,२४.१६ ॥&lt;br&gt;&#xA;श्रीब्रह्मरुद्रादिदिवौकसां सदा तथा द्विजानां सम्मानायाश्च चिन्ता ।&lt;br&gt;&#xA;विष्णोः सकाशाद्ब्रह्मरुद्रादिकानां सदाधिक्यालोचनं द्वेष एव ॥ ३,२४.१७ ॥&lt;br&gt;&#xA;विष्णोर्भद्रे हस्तपादादिकानां भेदज्ञानं द्वेषमाहुर्महान्तः ।&lt;br&gt;&#xA;अवताराणा छेदभेदादिकं च तथोच्यते मरणस्यापि चिन्ता ॥ ३,२४.१८ ॥&lt;br&gt;&#xA;तद्भक्तानां द्वेषणं चाहुरार्यास्तद्वाक्यानां दूषणं द्वेष एव ।&lt;br&gt;&#xA;नच द्वेषैः संयुता ये च लोके कन्ये दृश्यन्ते न तु भक्ताः कदाचित् ॥ ३,२४.१९ ॥&lt;br&gt;&#xA;कन्योवाच ।&lt;br&gt;&#xA;जैगीषव्य ब्रूहि मे के च भक्ता भक्तिं कथं दर्शयामासुरेते ।&lt;br&gt;&#xA;तेषां हरिः श्रीनिवासो महात्मा त्राता सदा भक्तवर्गे दयालुः ॥ ३,२४.२० ॥&lt;br&gt;&#xA;जैगीषव्यस्त्वेवमुक्तो महात्मा उवाच कन्यां संस्मरन् भक्तवर्यः ।&lt;br&gt;&#xA;जैगीषव्य उवाच ।&lt;br&gt;&#xA;प्रहादाद्या श्रीनिवासस्य भक्ताः कृत्वा नृसिंहे चोत्तमां भक्तिमेव ॥ ३,२४.२१ ॥&lt;br&gt;&#xA;अवाप साम्राज्यमनुत्तमं च ज्ञानं नृसिंहात्समवाप पश्चात् ।&lt;br&gt;&#xA;पराशरः श्रीनिबासस्य भक्तो भक्तिं कृत्वा व्यासरूपं हरिं च ॥ ३,२४.२२ ॥&lt;br&gt;&#xA;स्तुत्वा तेन ज्ञानतत्त्वं ह्यवाप्य जगाम मोक्षं भक्तिसंवर्धितात्मा ।&lt;br&gt;&#xA;यो नारदः श्रीनिवासस्य भक्तो भक्तिं कृत्वा गर्भवासे हरौ च ॥ ३,२४.२३ ॥&lt;br&gt;&#xA;तया भक्त्या ब्रह्मपुत्रत्वमाप ज्ञानप्राप्त्या तेन मुक्तिं जगाम ।&lt;br&gt;&#xA;यो ह्यम्बरीषः श्रीनिवासस्य भक्तः कृत्वा भक्तिं परदेव हरौ च ॥ ३,२४.२४ ॥&lt;br&gt;&#xA;जप्त्वा ज्ञानं प्राप्य दुर्वासकश्चाप्यवाप मोक्षं तेन संवर्धितात्मा ।&lt;br&gt;&#xA;मुचुकुन्दो वै श्रीनिवासस्य भक्तो वैराग्यतो भक्तिदार्ढ्यं च कृत्वा ॥ ३,२४.२५ ॥&lt;br&gt;&#xA;तत्त्वज्ञानं प्राप्य विष्णोर्महात्मा ह्यवाप मोक्षं तेन संवर्धितात्मा ।&lt;br&gt;&#xA;स पुण्डरीकः श्रीनिवासस्य भक्तः पित्रादिष्टो विष्णुभक्तिं च कृत्वा ॥ ३,२४.२६ ॥&lt;br&gt;&#xA;हरिप्रासादाज्ज्ञानमनुत्तमं चाप्यवाप मोक्षं भक्तिसंवर्धितात्मा ।&lt;br&gt;&#xA;ब्रह्मा च वायुश्च सरस्वती च ज्ञातव्याः सर्वे ऋजुयोगिनश्च ॥ ३,२४.२७ ॥&lt;br&gt;&#xA;अच्छिन्नभक्ताश्च सदा मुरारेर्न काम्यरक्ताः शुद्धरूपा हि ते च ।&lt;br&gt;&#xA;गिरीशनागेशखगेशसञ्ज्ञा देवाः शुक्रारौ गुरुचन्द्रेन्दुसूर्याः ॥ ३,२४.२८ ॥&lt;br&gt;&#xA;जलेशोग्निर्मनुधर्मौ कुबेरः विघ्नेशनासत्यमरुद्गणाश्च ।&lt;br&gt;&#xA;पर्जन्यमित्रादय एव सर्वे सदा ह्येते श्रीनिवासस्य भक्ताः ॥ ३,२४.२९ ॥&lt;br&gt;&#xA;विश्वामित्रो भृगुरौर्वश्च कुत्सो मरीचिरत्रिः पुलहः क्रतुश्च ।&lt;br&gt;&#xA;शक्तिर्वसिष्ठो सौतमीयो पुलस्त्यो भारद्वाजः श्रीनिवासस्य भक्ताः ॥ ३,२४.३० ॥&lt;br&gt;&#xA;मान्धाता नहुषोम्बरीषसगरौ राजा पृथुर्हैहयो इक्ष्वाकुर्भरतो ययातिसुतलौ धर्मो विकुक्षिस्तथा ।&lt;br&gt;&#xA;उत्तानश्च बिभीषणो दशरथो ह्येते महाज्ञानिनः श्रीमद्वेङ्कटनायकस्य च गुरोर्भक्ताः सदा संस्मृताः ॥ ३,२४.३१ ॥&lt;br&gt;&#xA;भागीरथी समुद्रश्च यमुना च सरस्वती ।&lt;br&gt;&#xA;गोदावरी नर्मदा च कृष्णा भीमरथी तथा ॥ ३,२४.३२ ॥&lt;br&gt;&#xA;सरयूफल्गुकावेरीगण्डकी कपिला स्तथा ।&lt;br&gt;&#xA;इत्येताश्च हरेर्भक्ताः सन्ति चात्रैव भामिनि ॥ ३,२४.३३ ॥&lt;br&gt;&#xA;अभिप्रायं तत्र वक्ष्ये शृणु कन्ये मया सति ।&lt;br&gt;&#xA;यत्र प्रवर्तते मार्गे कथा विष्णोर्महात्मनः ॥ ३,२४.३४ ॥&lt;br&gt;&#xA;वर्तन्ते वैष्णवा यत्र हरितत्त्वार्थबोधकाः ।&lt;br&gt;&#xA;तत्रैव भक्ताः सर्वेपि सन्ति विष्णोस्तथैव च ॥ ३,२४.३५ ॥&lt;br&gt;&#xA;ये देवयात्रां परमात्मचिन्तया कुर्वन्ति ते हरिभक्ताश्च नान्ये ।&lt;br&gt;&#xA;यतो हरौ परमे वैष्णवानां सर्वं निष्ठामेति कृत्यं खगेन्द्र ॥ ३,२४.३६ ॥&lt;br&gt;&#xA;शेषाचलं समासाद्य ह्यन्नवस्त्रादिभूषणम् ।&lt;br&gt;&#xA;यो न दद्यादभक्तः स ततः को नु परः पशुः ॥ ३,२४.३७ ॥&lt;br&gt;&#xA;भक्ता हरेः श्रीनिवासाचले च गङ्गादिरूपेण च तत्रतत्र ।&lt;br&gt;&#xA;तिष्ठन्ति सेवार्थमुरुक्रमस्य तेषां पूजा नैव कार्या च देवि ॥ ३,२४.३८ ॥&lt;br&gt;&#xA;अभिप्रायं तत्र वक्ष्ये शृणु त्वं तत्र स्थले वस्त्रगन्धादिधूपैः ।&lt;br&gt;&#xA;पुराणोक्ता अपि भेदेन पूज्या दृष्ट्वा च तान्वन्दयेत्प्राज्ञ एव ॥ ३,२४.३९ ॥&lt;br&gt;&#xA;सद्ब्राह्मणान्वन्दयेत्पादमूले हस्तौ च द्वौ सम्पुटीकृत्य देवि ।&lt;br&gt;&#xA;साष्टाङ्गरुपं वन्दनं चैव विष्णोः कुर्यात्तथा गुरवे विष्णुबुद्ध्या ॥ ३,२४.४० ॥&lt;br&gt;&#xA;गङ्गादीनां वन्दनं कार्यमेव साष्टाङ्गं वै तुलसीनां तथैव ।&lt;br&gt;&#xA;अश्वत्थानां नमनं कार्यमेव गवादीनां नमनं मानसेन ॥ ३,२४.४१ ॥&lt;br&gt;&#xA;पूजा सदा देवदेवस्य विष्णोः कार्या भक्त्या वैष्णवैरेव नान्यैः ।&lt;br&gt;&#xA;ये नामका ज्ञानवन्तः सुभक्ताः सदैव कार्या विष्णुपूजा च कन्ये ॥ ३,२४.४२ ॥&lt;br&gt;&#xA;ये नामका ज्ञानवन्तः सुभक्ताः सदैवं कार्या विष्णुपूजा च कन्ये ।&lt;br&gt;&#xA;येनामका विष्णुभक्ताः सदैव पूजा विष्णोर्नैव कार्यात्र देवि ॥ ३,२४.४३ ॥&lt;br&gt;&#xA;मोहाद्यो वै पूजयेद्देवदेवं महाधर्माद्याति चान्धं तमो वै ।&lt;br&gt;&#xA;ब्रह्मादिनामानि हरेर्हि देवीं विष्णोः स्वनामानि ददौ दिवौकसाम् ॥ ३,२४.४४ ॥&lt;br&gt;&#xA;नादाद्धीरः केशवादीनि कन्ये स्वकं पुरं प्रविहायैव राजा ।&lt;br&gt;&#xA;एवं मयोक्तं कन्यके सर्वमेतदेतत्परं सम्यगारोहणीयम् ॥ ३,२४.४५ ॥&lt;br&gt;&#xA;गोविन्द नारायण माधवेति यूयं मया सर्वमाराधितव्यम् ।&lt;br&gt;&#xA;सर्वे मिलित्वा पुनरेवं खगेन्द्र समारुहन्वैङ्कटाद्रिं गृणन्तः ॥ ३,२४.४६ ॥&lt;br&gt;&#xA;हरेर्नामान्यत्र पूर्वं गृणन्तस्त्वास्वादयन्तः श्रीनिवासस्य नाम ।&lt;br&gt;&#xA;द्रष्टुं सर्वे श्रीनिवासं तथैव कुर्वन्तस्ते तलशब्दं नदन्तः ॥ ३,२४.४७ ॥&lt;br&gt;&#xA;इति कृष्णवचः श्रुत्वा तार्क्ष्यः कृष्णमुवाचह कथमास्वादनं चक्रुरेतद्विस्तीर्यमे वद ।&lt;br&gt;&#xA;श्रीकृष्ण उवाच ।&lt;br&gt;&#xA;भो श्रीनिवास तव नामैव चैतन्नाम स्वामी ननु नामैव स्वामी ।&lt;br&gt;&#xA;यां ब्रह्माद्या आश्रयन्तीत्ति यस्मात्तस्माद्रमा श्रीरिति नाम चाप ॥ ३,२४.४८ ॥&lt;br&gt;&#xA;रमाश्रयत्वान्नितरां सर्वदा चेत्यतो हरिः श्रीनिवासाभिधानः ।&lt;br&gt;&#xA;भो श्रीनिवासेति तु नर्तयन्तो रोमाञ्चमात्रास्तलशब्दकारिणः ॥ ३,२४.४९ ॥&lt;br&gt;&#xA;अद्यैव पश्याम हरेस्तवास्यं कदा वयं कृत कृत्या भवामः ।&lt;br&gt;&#xA;भोः केशवाद्यैव पदारविन्दं सन्दर्शयित्वा सुदयां कुरुष्व ॥ ३,२४.५० ॥&lt;br&gt;&#xA;ब्रह्माणमाहुश्च पुराणमाहुः कशब्दवाच्यं सर्वलोकेशमाहुः ।&lt;br&gt;&#xA;ईशं चार्हं रुद्रमित्येव चाहुस्तत्प्रेरकं सृष्टिसंहारकार्ये ॥ ३,२४.५१ ॥&lt;br&gt;&#xA;अतो हरिः केशवनामधेयो भोः केशवेति च नर्तयन्तः ।&lt;br&gt;&#xA;आनन्दवापीं संस्त्रवन्तोभि जग्मुर्नारायणेति प्रवदन्तो हि जग्मुः ॥ ३,२४.५२ ॥&lt;br&gt;&#xA;अतो दोषास्तद्विरुद्धा गुणाश्च नाराश्च तेषामाश्रयत्वान्मुरारिः ।&lt;br&gt;&#xA;नारायणेति प्रवदन्तीह लोके नारानुबन्धात्सर्वमुक्ताः खगेन्द्र ॥ ३,२४.५३ ॥&lt;br&gt;&#xA;नाराः प्रोक्ता आश्रयत्वाच्च तेषामतोपि नारायण एव वीन्द्र ।&lt;br&gt;&#xA;मुक्ताश्च ये तु प्रपदन्नु जग्मुरण्डोदकं यस्य कटाक्षमात्रात् ॥ ३,२४.५४ ॥&lt;br&gt;&#xA;यदुत्पन्नं तेन नाराः खगेन्द्र तेषां सदाप्याश्रयत्वाच्च वीन्द्र ।&lt;br&gt;&#xA;नारायणेति प्रवदन्तीह लोके ह्यनन्तब्रह्माण्डविसर्जकत्वात् ॥ ३,२४.५५ ॥&lt;br&gt;&#xA;एवं ननृतुः परिशंसयन्तो गोविन्द नान्यो हि न चैव दर्शनम् ।&lt;br&gt;&#xA;गोशब्दवाच्यास्तु समस्तवाचो गोभिश्च सर्वैः प्रतिपाद्यते यतः ॥ ३,२४.५६ ॥&lt;br&gt;&#xA;अतो हि गोविन्द इति स्मृतः सदा भो वेदवेद्येति तथा न ननृतुः ।&lt;br&gt;&#xA;आनन्दबाष्पैश्च समन्विता हि हरे मुरारे तव दर्शनं हि ॥ ३,२४.५७ ॥&lt;br&gt;&#xA;देहि प्रभो वै तवदासदासाश्चतुर्दशे भुवने सर्वदापि ।&lt;br&gt;&#xA;यतस्त्वमेवं वसतीति वासुश्चात्रैव नित्यं क्रीडते सर्वदैव ॥ ३,२४.५८ ॥&lt;br&gt;&#xA;यतो देवेत्येवमाहुर्महान्तस्त्वतो हरिं वासुदेवेति चाहुः ।&lt;br&gt;&#xA;भो वासुदेवेति ननृतुः सर्वदैव भो माधवेति ननृतुश्चैव सर्वे ॥ ३,२४.५९ ॥&lt;br&gt;&#xA;लक्ष्मीपते चेति वदन्ति सर्वे धनीति शब्दः स्वाभिवाची यतो हि ।&lt;br&gt;&#xA;अतोप्यार्या माधवेति ब्रुवन्ति लक्ष्मीपते पाहि तथैव भक्तान् ॥ ३,२४.६० ॥&lt;br&gt;&#xA;ते वै ब्रुवन्तो ननृतुश्च जग्मुर्विष्णो सदास्मान्परिपाहि नित्यम् ।&lt;br&gt;&#xA;सर्वत्र यस्माद्विततोसि तस्मादित्यादिनामानि गृणन्त एव ।&lt;br&gt;&#xA;जग्मुश्च सर्वे ददृशुश्च तीर्थं भक्त्योपेताः श्रीनिवासं स्मरन्तः ॥ ३,२४.६१ ॥&lt;br&gt;&#xA;कन्योवाच ।&lt;br&gt;&#xA;किं नामकं तीर्थमिदं मुनीन्द्र किं कार्यमत्र प्रवदास्मान्कृतीश ।&lt;br&gt;&#xA;कस्मै प्रसन्नो भगवाञ्छ्रीनिवासस्त्वस्मिन्सुतीर्थं वद विस्तरेण ॥ ३,२४.६२ ॥&lt;br&gt;&#xA;जैगीषव्य उवाच ।&lt;br&gt;&#xA;कन्ये शृणु त्वं ह्यभवत्सुबुद्धिमान्प्रह्रादसञ्ज्ञो हरिभक्तवर्यः ।&lt;br&gt;&#xA;निष्कामबुद्ध्या तु यदा जगाम शेषाचलस्थं श्रीनिवासं च द्रष्टुम् ॥ ३,२४.६३ ॥&lt;br&gt;&#xA;अस्मिंस्थले दैत्यकुमारकान्प्रति हरेश्च तत्त्वं परिपृष्टवान्प्रभुः ।&lt;br&gt;&#xA;नृसिंहरूपं श्रीनिवासं भजस्व सुदुर्लभं मानुषं जन्म कन्ये ॥ ३,२४.६४ ॥&lt;br&gt;&#xA;तत्रापि विष्णोर्नृहरे सुतत्त्वं सुदुर्लभं सुष्ठु यात्रा तथैव ।&lt;br&gt;&#xA;यस्यां यात्रायां यत्र कुत्रापि देशे हरेः कथा वर्तते दैत्यवर्याः ॥ ३,२४.६५ ॥&lt;br&gt;&#xA;तत्र स्थले हरिरास्ते सदैव यतो व्याप्तः सर्वतो वै नृसिंहः ।&lt;br&gt;&#xA;एतच्छ्रुत्वा दैत्यकुमारकास्ते प्रह्लादमूचुर्भक्तवर्यं हरेश्च ॥ ३,२४.६६ ॥&lt;br&gt;&#xA;व्याप्तो हरिश्चेत्कथमत्र वै सखे न दृश्यते जलरूपी नृसिंहः ।&lt;br&gt;&#xA;स एवमुक्तो दानवानां सुतैश्च तुष्टाव विष्णुं परमादरेण ॥ ३,२४.६७ ॥&lt;br&gt;&#xA;तव स्वरूपं मम दर्शयस्व स्वयोग्यरूपं दानवानां सुतानाम् ।&lt;br&gt;&#xA;इति स्तुतः श्रीनिवासो हरिस्तु तस्मिन्नन्तर्जलरूपं समायात् ॥ ३,२४.६८ ॥&lt;br&gt;&#xA;अस्मिन्स्नानं ये प्रकुर्वन्ति तीर्थे तेषां ज्ञानं परमं दृढं स्यात् ।&lt;br&gt;&#xA;अत्र स्नाने मानुषाणां च तात बुद्धिर्न हि स्यात्कलिकाले विशेषात् ॥ ३,२४.६९ ॥&lt;br&gt;&#xA;दत्त्वां वरं दैत्यवराय विष्णुरन्तर्दधे जलपूर्णे सुकुण्डे ।&lt;br&gt;&#xA;अद्याप्यास्ते जलमध्ये नृसिंहः प्रह्लादोपि दैत्यकुमारकैः सह ॥ ३,२४.७० ॥&lt;br&gt;&#xA;तस्मिन् सुतीर्थे परितस्तत्रतत्र जयेति शब्दः श्रूयते चापराह्ने ।&lt;br&gt;&#xA;इदं तीर्थं नारसिंहाभिधं च कन्येस्नानं ह्यत्र कार्यं मनुष्यैः ॥ ३,२४.७१ ॥&lt;br&gt;&#xA;स्नानं कृत्वा तत्र तीर्थे च सम्यग्दीपं दत्त्वा द्विजवर्याय मुख्यम् ।&lt;br&gt;&#xA;द्रष्टुं पुनः श्रीनिवासं प्रजग्मुर्गोविन्दगोविन्द इति ब्रुवन्तः ॥ ३,२४.७२ ॥&lt;br&gt;&#xA;मुख्यप्राणाधिष्ठितं स्थानमाप्य अपाविशत्तत्र देवी ह्युवाच ।&lt;br&gt;&#xA;जैगीषव्यः श्रीनिवासस्य विष्णोः कथं कार्यं दर्शनं तद्वदस्व ॥ ३,२४.७३ ॥&lt;br&gt;&#xA;जैगीषव्यः प्राह संहृष्टचित्तो ब्रवीमि तन्त्रं शृणु कन्यके त्वम् ।&lt;br&gt;&#xA;श्रुत्वा मत्तः कुरु सर्वं मयोक्तमाद्यं द्वारं श्रीनिवासस्य दृष्ट्वा ॥ ३,२४.७४ ॥&lt;br&gt;&#xA;अपराधसहस्राणि क्रियन्तेऽहर्निशं मया ।&lt;br&gt;&#xA;तानि सर्वाणि मे देव क्षमस्व पुरुषोत्तम ॥ ३,२४.७५ ॥&lt;br&gt;&#xA;मानसान्वाचिकान्दोषान्कायि कानपि सर्वशः ।&lt;br&gt;&#xA;वैष्णवद्वेषहेतून्मे भस्मसात्कुरु माधव ॥ ३,२४.७६ ॥&lt;br&gt;&#xA;आद्यद्वारं श्रीनिवासस्य देवि सम्यक्स्मरेद्विजयं वै जयं च ।&lt;br&gt;&#xA;दक्षाध्वरे श्रीनिवासस्य देवि चण्डं प्रचण्डं संस्मरेत्सम्यगेव ॥ ३,२४.७७ ॥&lt;br&gt;&#xA;पाश्चात्यभागे श्रीनिवासस्य देवि नन्दं सुनन्दं संस्मरेदेव भक्त्या ।&lt;br&gt;&#xA;सव्यद्वारे श्रीनिवासस्य कन्ये स्मरेत्कुमुदाक्षं कुमुदन्तमेव ॥ ३,२४.७८ ॥&lt;br&gt;&#xA;यश्चैव देहं प्रविशेद्भक्तिपूर्वं कदा द्रक्ष्ये सादरेणैव देवि ।&lt;br&gt;&#xA;प्रदक्षिणद्वादशकं च कृत्वा पदे पदे संस्मरेच्छ्रीनिवासम् ॥ ३,२४.७९ ॥&lt;br&gt;&#xA;श्रीस्वामितीर्थे सम्यगाचम्य नत्वा स्नात्वा नत्वा भूवराहं च देवि ।&lt;br&gt;&#xA;अयुद्वारं प्रिवशेद्भक्तिपृर्वं गोविन्दगोविन्द इतिब्रुवन्वै ॥ ३,२४.८० ॥&lt;br&gt;&#xA;पश्चाद्धरेर्नमनं कार्यमेव साष्टाङ्गरूपं प्रविशेद्देवगेहम् ।&lt;br&gt;&#xA;पुनर्विशेद्वारतः संस्थितः स पीठस्थदेवान्मानसा चिन्तयीत ॥ ३,२४.८१ ॥&lt;br&gt;&#xA;मध्ये पीठं श्रीनिवासं च देवी नारायणं प्रणमेत्पूर्णमेव ।&lt;br&gt;&#xA;देवस्य सव्ये पीठभागाद्वहिश्च नमस्कार्यं गुरुदेवाय चैव ॥ ३,२४.८२ ॥&lt;br&gt;&#xA;पीठस्याग्राच्चाप्यधस्तात्प्रदेशे आग्नेयकोणे प्रणमेद्वै खगेन्द्र ।&lt;br&gt;&#xA;नैरृत्यभागे व्यासदेवाय देवि नमस्कार्यो वैष्णवः सर्वदापि ॥ ३,२४.८३ ॥&lt;br&gt;&#xA;वायव्यकोणे भक्तिपूर्वं सुदुर्गां नमस्कुर्याद्भक्तिसंवर्धितात्मा ।&lt;br&gt;&#xA;पीठस्योर्ध्वं ह्यग्निकोणेषु देवी धर्माधिभूताय नमो यमाय ॥ ३,२४.८४ ॥&lt;br&gt;&#xA;पीठस्योर्ध्वं नैरृतस्योर्ध्वकोणे ज्ञानाधिपं प्रणमेद्वायुदेवम् ।&lt;br&gt;&#xA;पीठस्योर्ध्वं वायुकोणे च सुभ्रूर्वैराग्यानामधिपं चैव रुद्रम् ॥ ३,२४.८५ ॥&lt;br&gt;&#xA;पीठस्योर्ध्वं त्वीशकोणे च देवि ऐश्वर्याणामधिपं चेन्द्रदेवम् ।&lt;br&gt;&#xA;पीठस्य पूर्वे प्रणमेन्नैरृतिं च अर्याम्णानामधिपं चात्र देवि ॥ ३,२४.८६ ॥&lt;br&gt;&#xA;देवस्य पीठस्य च दक्षिणे च दुर्गां नमेदुग्ररूपाभिधां च ।&lt;br&gt;&#xA;पीठस्य कन्ये प्रणमेत्पश्चिमे वै आरोग्याणा मधिपं कामदेवम् ॥ ३,२४.८७ ॥&lt;br&gt;&#xA;देवस्य पीठस्योत्तरे रुद्रदेवमनैश्वर्याणामधिपं संस्मरेच्च ।&lt;br&gt;&#xA;पीठस्य मध्ये प्रणमेद्वै वराहं सदा कन्ये परमं पूरुषाख्यम् ॥ ३,२४.८८ ॥&lt;br&gt;&#xA;तस्योपरिष्टाच्छक्तिसञ्ज्ञां च लक्ष्मीमाधाररूपां प्रणमेच्चैव नित्यम् ।&lt;br&gt;&#xA;तस्योपरिष्टाद्वायुकूर्मौ नमेच्च तस्योपरिष्टाच्छेषकूर्मौ नमेच्च ॥ ३,२४.८९ ॥&lt;br&gt;&#xA;तस्योपरिष्टादभिमानिनीं भुवो भूदेवतां प्रणमेच्चैव सुभ्रूः ।&lt;br&gt;&#xA;तस्योपरिष्टाद्वरुणं संस्मरेच्च क्षीरोदधेरधिपं चैव देवम् ॥ ३,२४.९० ॥&lt;br&gt;&#xA;तस्योपरिष्टात्प्रणमेच्चैव लक्ष्मीं श्वेतद्वीपाख्यं कन्यके पूजयेच्च ।&lt;br&gt;&#xA;तस्योपरिष्टात्प्रणमेच्चैव लक्ष्मीं महादिव्यां मण्डपसञ्ज्ञकां च ॥ ३,२४.९१ ॥&lt;br&gt;&#xA;पीठस्य मध्ये यमसञ्ज्ञां च लक्ष्मीं समर्चयेद्यममध्ये च देवीम् ।&lt;br&gt;&#xA;यमस्य देवस्य च दक्षिणे च सूर्यं नमेद्दीपरूपं च भद्रे ॥ ३,२४.९२ ॥&lt;br&gt;&#xA;यमस्य देवस्य च वामभागे श्रियं नमेद्दीपरूपां च देवीम् ।&lt;br&gt;&#xA;यमस्य देवस्य तु चाग्रभागे हुताशनं दीपरूपं नमेच्च ॥ ३,२४.९३ ॥&lt;br&gt;&#xA;देवस्याग्रे भूमिनाम्नीं नमेच्च तत्त्वाभिमानां संस्मरेच्चैव नित्यम् ।&lt;br&gt;&#xA;पर्यङ्करूपं श्रीनिवासस्य विष्णोस्तमोभिमानां सन्नमेच्चैव दुर्गाम् ॥ ३,२४.९४ ॥&lt;br&gt;&#xA;पूर्वादिगं पीठसोपानरूपमात्मानमेकं प्रणमेच्च देवि ।&lt;br&gt;&#xA;दक्षस्थदिक्पीठसोपानरूपं ज्ञानात्मकं प्रणमेच्चैव कन्ये ॥ ३,२४.९५ ॥&lt;br&gt;&#xA;पद्मस्य पूर्वस्थदले च देवि स्त्रीरूपाख्यं विमलाख्यामिमां च ।&lt;br&gt;&#xA;ब्रह्मादिदेवान्प्रणमेच्च देवि आग्नेयकोणस्थदले शृणुत्वम् ॥ ३,२४.९६ ॥&lt;br&gt;&#xA;उत्कर्षनाम्नीं परमां च देवीं नमेद्रमां ब्रह्मवायू च शेषम् ।&lt;br&gt;&#xA;दक्षस्थपद्मस्य दलाष्टके च नारायणाकारशेषादिकानाम् ॥ ३,२४.९७ ॥&lt;br&gt;&#xA;स्त्रीरूपेभ्यो नमनं कार्यमेव कन्ये मया पश्चिमस्थे दले च ।&lt;br&gt;&#xA;गोपाख्यनारायणब्रह्मवायुविप्रादिकानां शेषरूद्रादिकानाम् ॥ ३,२४.९८ ॥&lt;br&gt;&#xA;स्त्रीरूपेभ्यो नमनं कार्यमेव ईशान कोणस्थदलेषु चैव ।&lt;br&gt;&#xA;ईशाननारायणमाविरिञ्चवायुर्वियच्छेषसुरादिकानाम् ॥ ३,२४.९९ ॥&lt;br&gt;&#xA;स्त्रीरूपेभ्यो नमनं कार्यमेव तथैव पद्मस्य च मध्यभागे ।&lt;br&gt;&#xA;अनुग्रहाख्या विष्णुलक्ष्मीश्च देवी वायुर्वियच्छेषरुद्रादिकानाम् ॥ ३,२४.१०० ॥&lt;br&gt;&#xA;स्त्रीरूपाणां नमनं कार्यमेव सुयोगपीठस्य स्वरूप भूतम् ।&lt;br&gt;&#xA;सदा नमेच्छ्रीमदनन्तसञ्ज्ञमेवं न मेच्छ्रीनिवासं च देवम् ॥ ३,२४.१०१ ॥&lt;br&gt;&#xA;श्रीनिवासस्य वामे तु लक्ष्मीं च प्रणमेद्वुधः ।&lt;br&gt;&#xA;श्रीनिवासस्य सव्ये तु धरायै प्रणमेच्छुभे ॥ ३,२४.१०२ ॥&lt;br&gt;&#xA;पीठाद्वहिः पूर्वभागे कृपोल्कं प्रणमेच्छुभम् ।&lt;br&gt;&#xA;महोल्कं दक्षिणे चैव वीरोल्कं पश्चिमे नमेत् ॥ ३,२४.१०३ ॥&lt;br&gt;&#xA;उत्तरे च नमः कुर्याद्युल्काय च महात्मने ।&lt;br&gt;&#xA;चतुर्ष्वपि च कोणेषु सहस्रोल्कं नमेत्सुधीः ॥ ३,२४.१०४ ॥&lt;br&gt;&#xA;पूर्वे तु वासुदेवाय नमस्कुर्याच्च दक्षिणे ।&lt;br&gt;&#xA;सङ्कर्षणाय देवाय प्रद्युम्नाय च पश्चिमे ॥ ३,२४.१०५ ॥&lt;br&gt;&#xA;उत्तरे ह्यनिरुद्ध्या नमस्कुर्यादतन्द्रितः ।&lt;br&gt;&#xA;आग्नेये च नमस्कुर्यात्कन्ये मायां सदा शुभे ॥ ३,२४.१०६ ॥&lt;br&gt;&#xA;जयायै च नमस्कुर्यान्नैरृत्ये चापि वायवे ।&lt;br&gt;&#xA;कृत्ये चैव नमस्कुर्यादीशान्ये शान्तिसञ्ज्ञकाम् ॥ ३,२४.१०७ ॥&lt;br&gt;&#xA;केशवाय नमः पूर्वे तथा नारायणाय च ।&lt;br&gt;&#xA;माधवाय नमस्कुर्यान्नैरृत्ये चापि वायवे ॥ ३,२४.१०८ ॥&lt;br&gt;&#xA;आग्नेये कन्यके नित्यं भक्त्या तु प्रयतः शुभे ।&lt;br&gt;&#xA;गोविन्दाय नमस्कुर्याद्दक्षिणे विष्णवे तथा ॥ ३,२४.१०९ ॥&lt;br&gt;&#xA;मधुसूदनाय भोः कन्ये नमस्कुर्यात्तु नैरृतौ ।&lt;br&gt;&#xA;पश्चिमे त्रिविक्रमाय वामनाय तथैव च ॥ ३,२४.११० ॥&lt;br&gt;&#xA;विष्णवे श्रीधरायाथ नमस्कुर्याच्च भामिति ।&lt;br&gt;&#xA;उत्तरे तु महाकन्ये हृषीकेशाय वै नमः ॥ ३,२४.१११ ॥&lt;br&gt;&#xA;तथा वै पद्मनाभाय नमस्कुर्यादतन्द्रितः ।&lt;br&gt;&#xA;दामोदराय चैशान्ये नमस्कुर्याच्च भामिनि ॥ ३,२४.११२ ॥&lt;br&gt;&#xA;चतुर्थावरणे पूर्वे महाकूर्माय वै नमः ।&lt;br&gt;&#xA;वराहाय नमस्कुर्यादाग्नेये कन्यके शुभे ॥ ३,२४.११३ ॥&lt;br&gt;&#xA;दक्षिणे नारसिंहाय वामनाय नमोनमः ।&lt;br&gt;&#xA;भार्गवाय नमस्कुर्यान्नैरृत्ये शुद्धचेतसा ॥ ३,२४.११४ ॥&lt;br&gt;&#xA;पश्चिमे माधवायाथ तथा कृष्णाय वै नमः ।&lt;br&gt;&#xA;बुद्धाय च नमस्कुर्याद्वायव्ये कन्यके शुभे ॥ ३,२४.११५ ॥&lt;br&gt;&#xA;उत्तरे ह्युल्करूपाय अनन्ताय नमोस्तु ते ।&lt;br&gt;&#xA;ईशान्ये विश्वरूपाय नमस्कुर्यादतन्द्रितः ॥ ३,२४.११६ ॥&lt;br&gt;&#xA;आग्नेये वारुणीं चैव गायत्रीं चैव नैरृते ।&lt;br&gt;&#xA;वायव्ये भारतीं चैव ईशान्ये गिरिजां नमेत् ॥ ३,२४.११७ ॥&lt;br&gt;&#xA;गिरिजां वामभागे तु सौपर्णै चैव सन्नमेत् ।&lt;br&gt;&#xA;प्रागिन्द्राय नमस्कुर्यात्सायुधाय तथैव च ॥ ३,२४.११८ ॥&lt;br&gt;&#xA;स परिग्रहाय श्रीविष्णोः पार्षदाय नमोनमः ।&lt;br&gt;&#xA;आग्नेयेत्यग्नये तुभ्यं सायुधायेति पूर्ववत् ॥ ३,२४.११९ ॥&lt;br&gt;&#xA;दक्षिणे तु यमायैव नैरृत्यां निरृतिं यजेत् ।&lt;br&gt;&#xA;पश्चिमे वरुणायैव वायव्ये वायवे नमः ॥ ३,२४.१२० ॥&lt;br&gt;&#xA;उत्तरे च कुबेराय ईशान्ये च शिवाय च ।&lt;br&gt;&#xA;ईशानशक्रयोर्मध्ये ब्रह्मणे सायुधाय च ॥ ३,२४.१२१ ॥&lt;br&gt;&#xA;निरृत्यप्यतिमध्ये तु शेषाय च नमोनमः ।&lt;br&gt;&#xA;एवं कृत्वा नमस्कारं प्रणमेच्च पुनः पुनः ॥ ३,२४.१२२ ॥&lt;br&gt;&#xA;इत्येतत्सर्वमाख्यातं विधिपूर्वं तु दर्शनम् ।&lt;br&gt;&#xA;इतः परन्तु गन्तव्यं दर्शनार्थं रमापते ॥ ३,२४.१२३ ॥&lt;br&gt;&#xA;एवमुक्त्वा तु सा देवी तैः सार्धं तु ययौ मुदा ।&lt;br&gt;&#xA;यदुक्तः श्रीनिवासस्य दर्शनस्य विधिः खग ।&lt;br&gt;&#xA;कस्यचिन्नैव वक्तव्यो गोप्यत्वाच्च कदाचन ॥ ३,२४.१२४ ॥&lt;br&gt;&#xA;समागमो दुर्घट एव वीन्द्र सतां च सत्तत्त्वविबोधकानाम् ।&lt;br&gt;&#xA;अनेकजन्मार्जितपुण्यसञ्चयादभूद्गुरोः सङ्गम एव तस्य ॥ ३,२४.१२५ ॥&lt;br&gt;&#xA;पयो विकारं च निजं जहाति शेषस्य शेषं नलिनस्य षङ्कजम् ।&lt;br&gt;&#xA;भावं चलं पङ्कजनाभयोगात्सत्सङ्गयोगादशुभानि न स्युः ॥ ३,२४.१२६ ॥&lt;br&gt;&#xA;इति श्रीगारुडे महापुराणे उत्तरखण्डे तृतीयांशे ब्रह्मकाण्डे श्रीवेङ्कटेशगिर्यारोहणक्रमतद्भक्ततत्पर्वतनामादिनिरूपणं नाम चतुर्विशोऽध्यायः&lt;/p&gt;</description>
    </item>
    <item>
      <title>०२५</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/025/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/025/</guid>
      <description>&lt;p&gt;श्रीगरुडमहापुराणम् २५&lt;br&gt;&#xA;सा द्वारदेशे श्रीनिवासस्य देवी स्वामिपुष्करिणीं ददृशे कैश्च सार्धम् ।&lt;br&gt;&#xA;स्वामिन्हरे श्रीनिवासेति सा तं ब्रह्मादीनां तारकं सम्प्रदध्यौ ॥ ३,२५.१ ॥&lt;/p&gt;&#xA;&lt;p&gt;देवैः सार्धं पालनार्थं च विष्णुरस्त्येव नित्यं पुष्करिण्यां जलेषु ।&lt;br&gt;&#xA;अतः स्वामिपुष्करिणीति चाहुस्तत्र स्नानं कन्यकान्याश्च चक्रुः ॥ ३,२५.२ ॥&lt;/p&gt;&#xA;&lt;p&gt;शुचिर्भूत्वा श्रीनिवासं च देवास्तुप्तुं विविशुः शुद्धभक्त्या खगेन्द्र ।&lt;br&gt;&#xA;यथोपदिष्टं गुरुणा तथैव चक्रे कन्याश्च सर्वं खगेन्द्र ॥ ३,२५.३ ॥&lt;/p&gt;&#xA;&lt;p&gt;तदा हरिं दर्शयामास तस्यै स्वकं रूपं सुप्रतीके सुपूर्णम् ।&lt;br&gt;&#xA;सा कन्यका श्रीनिवासस्य रूपं ददर्श भक्त्या स्वमनोभिरामम् ॥ ३,२५.४ ॥&lt;/p&gt;</description>
    </item>
    <item>
      <title>०२६</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/026/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/026/</guid>
      <description>&lt;p&gt;श्रीगरुडमहापुराणम् २६&lt;br&gt;&#xA;कन्योवाच ।&lt;br&gt;&#xA;श्रीनिवासः किमर्थं वै आगतोत्र वदस्व मे ।&lt;br&gt;&#xA;शेषाचलोपि कुत्रा भूत्कदायातश्च पापहा ।&lt;br&gt;&#xA;स्वामिपुष्करिणी चात्र किमर्थं ह्यगता वद ॥ ३,२६.१ ॥&lt;/p&gt;&#xA;&lt;p&gt;जैगीषव्य उवाच शृणु भद्रे महाभागे व्यङ्कटेशस्य चागमम् ।&lt;br&gt;&#xA;आवयोर्देवि पापानि विषमं यान्ति भामिनि ॥ ३,२६.२ ॥&lt;/p&gt;&#xA;&lt;p&gt;आसीत्पुरा हिरण्याक्षः काश्यपो दितिनन्दनः ।&lt;br&gt;&#xA;सनकादेश्च वाग्दण्डाद्द्वितीयद्वारपालकः ॥ ३,२६.३ ॥&lt;/p&gt;&#xA;&lt;p&gt;बभूव दैत्ययोनौ च देवानां कण्टको बली ।&lt;br&gt;&#xA;सञ्जीवो विजयः प्रोक्तो हरिभक्तो महाप्रभुः ॥ ३,२६.४ ॥&lt;/p&gt;&#xA;&lt;p&gt;हरिण्याक्षः स्वयं दैत्यो हरिभक्तविदूषकः ।&lt;br&gt;&#xA;एतादृशो हिरण्याक्षस्तपस्तप्तुं समुद्यतः ॥ ३,२६.५ ॥&lt;/p&gt;</description>
    </item>
    <item>
      <title>०२७</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/027/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/027/</guid>
      <description>&lt;p&gt;श्रीगरुडमहापुराणम् २७&lt;br&gt;&#xA;श्रीकृष्ण उवाच ।&lt;br&gt;&#xA;सा गता स्नातुकामाथ नन्दां पापनिवारिणीम् ।&lt;br&gt;&#xA;पप्रच्छ तं गुरुं विप्रं विनयावनता सुधीः ॥ ३,२७.१ ॥&lt;/p&gt;&#xA;&lt;p&gt;किन्नामेयं नदी विप्र किं कार्यं चात्र मे वद ।&lt;br&gt;&#xA;जैगीषव्यस्त्वेवमुक्तो वाक्यमेतदुवाच ह ॥ ३,२७.२ ॥&lt;/p&gt;&#xA;&lt;p&gt;जैगीषव्य उवाच ।&lt;br&gt;&#xA;शृणु भद्रे प्रवक्ष्यामि माहात्म्यं पापनाशनम् ।&lt;br&gt;&#xA;इयं नदी महाभागे सदा पापविनाशिनी ॥ ३,२७.३ ॥&lt;/p&gt;&#xA;&lt;p&gt;ब्रह्महत्यादिपापौघो यत्र स्नानेन नश्यति ।&lt;br&gt;&#xA;प्रत्यक्षं दृश्यते ह्यत्र स्नानं कर्तुं समुद्यतैः ॥ ३,२७.४ ॥&lt;/p&gt;&#xA;&lt;p&gt;जलं चाशुभ्ररूपेण पापैश्च परिदृश्यते ।&lt;br&gt;&#xA;यावच्छुभ्रोदकं देवि तावत्सनानं च कारयेत् ॥ ३,२७.५ ॥&lt;/p&gt;</description>
    </item>
    <item>
      <title>०२८</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/028/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/028/</guid>
      <description>&lt;p&gt;श्रीगरुडमहापुराणम् २८&lt;br&gt;&#xA;या पूर्वसर्गे दक्षपुत्री सती तु रुद्रस्य पत्नी दक्षयज्ञे स्वदेहम् ।&lt;br&gt;&#xA;विसृज्य सा मेनकायां च जज्ञे धराधराद्धेमवतो वै सकाशात् ॥ ३,२८.१ ॥&lt;/p&gt;&#xA;&lt;p&gt;सा पार्वता रुद्रपत्नी खगेन्द्र या शेषपत्नी वारुणी नाम पूर्वा ।&lt;br&gt;&#xA;सैवागता बलभद्रेण रन्तुं द्विरूपमास्थाय महापतिव्रता ॥ ३,२८.२ ॥&lt;/p&gt;&#xA;&lt;p&gt;श्रीरित्याख्या इन्दिरावेशयुक्ता तस्या द्वितीया प्रतिमा मेघरूपा ।&lt;br&gt;&#xA;शेषण रूपेण यदा हि वीन्द्र तपश्चचार विष्णुना सार्धमेव ॥ ३,२८.३ ॥&lt;/p&gt;&#xA;&lt;p&gt;तदैव देवी वारुणी शेषपत्नी तपश्च क्रे इन्दिराप्रीतये च ।&lt;br&gt;&#xA;तदा प्रीता इन्दिरा सुप्रसन्ना उवाच तां वारुणीं शेषपत्नीम् ॥ ३,२८.४ ॥&lt;/p&gt;</description>
    </item>
    <item>
      <title>०२९</title>
      <link>https://vishvAsa.github.io/purANam_vaiShNavam/garuDa-purANam/moxa-kANDaH/029/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam_vaiShNavam/garuDa-purANam/moxa-kANDaH/029/</guid>
      <description>&lt;p&gt;प्रवहानन्तरान्वक्ष्ये शृणु पक्षीन्द्रसत्तम ।&lt;br&gt;&#xA;यो धर्मो ब्रह्मणः पुत्रो ह्यादिसृष्टौ त्वगुद्भवः ॥१ ॥&lt;br&gt;&#xA;सज्जनान्सौम्यरूपेण धारणाद्धर्मनामकः ।&lt;br&gt;&#xA;स एव सूर्यपुत्रोभूद्यमसञ्ज्ञामवाप सः ।&lt;br&gt;&#xA;पापिनां शिक्षकत्त्वात्स यम इत्युच्यते बुधैः ॥२ ॥&lt;br&gt;&#xA;श्रीकृष्ण उवाच ।&lt;br&gt;&#xA;प्रह्लादानन्तरं गङ्गा भार्या वै वरुणस्य च ।&lt;br&gt;&#xA;प्रह्लादादधमा ज्ञेया महिम्ना वरुणाधिका ॥३ ॥&lt;br&gt;&#xA;स्वरूपादधमा ज्ञेया नात्र कार्या विचारणा ।&lt;br&gt;&#xA;ज्ञानस्वरूपदं विष्णुं यमो जानाति सर्वदा ॥४ ॥&lt;br&gt;&#xA;अतो गङ्गेति सा ज्ञेया सर्वदा लोकपावनी ।&lt;br&gt;&#xA;भक्त्या विष्णुपदीत्येव कीर्तिता नात्र संशयः ॥५ ॥&lt;br&gt;&#xA;या पूर्वकाले यज्ञलिङ्गस्य विष्णोः साक्षाद्धरेर्विक्रमतः खगेन्द्र ।&lt;br&gt;&#xA;वामस्य पादस्य नखाग्रतश्च निर्भिद्य चोर्ध्वाण्डकटाहखण्डम् ॥६ ॥&lt;br&gt;&#xA;तदुदरमतिवेगात्सम्प्रविश्यावहन्तीं जगदघततिहन्तुः पादकिञ्जल्कशुद्धाम् ।&lt;br&gt;&#xA;निखिलमलनिहन्त्रीं दर्शनात्स्पर्शनाच्च सकृदवगहनाद्वा भक्तिदां विष्णुपादे ।&lt;br&gt;&#xA;शशिकरवरगौरां मीननेत्रां सुपूज्यां स्मरति हरिपदोत्थां मोक्षमेति क्रमेण ॥७ ॥&lt;br&gt;&#xA;इन्द्रोपि वायुकरमर्दितवायुकूटबिन्दुं च प्राश्य शिरसि ह्यसहिष्णुमानः ।&lt;br&gt;&#xA;भागीरथी हरिपदाङ्कमिति स्म नित्यं जानन्महापरमभागवतप्रधानः ।&lt;br&gt;&#xA;भक्त्या च खिन्नहृदयः परमादरेण धृत्वा स्वमूर्ध्नि परमो ह्यशिवः शिवोऽभूत् ॥८ ॥&lt;br&gt;&#xA;भागीरथ्याश्च चत्वारि रूपाण्यासन्खगेश्वर ।&lt;br&gt;&#xA;महाभिषग्जनेन्द्रस्य भार्या तु ह्यभिषेचनी ॥९ ॥&lt;br&gt;&#xA;द्वितीयेनैव रूपेण गङ्गा भार्या च शन्तनोः ।&lt;br&gt;&#xA;सुषेणा वै सुषेणस्य भार्या सा वानरी स्मृता ॥१० ॥&lt;br&gt;&#xA;मण्डूकभार्या गङ्गा तु सैव मण्डूकिनी स्मृता ।&lt;br&gt;&#xA;एवं चत्वारि रूपाणि गङ्गाया इति कीर्तितम् ॥११ ॥&lt;br&gt;&#xA;आदित्याच्चैव गङ्गातः पर्जन्यः समुदाहृतः ।&lt;br&gt;&#xA;प्रवर्षति सुवैराग्यं ह्यतः पर्जन्यनामकम् ॥१२ ॥&lt;br&gt;&#xA;शरंवराय पञ्चजन्याच्च पञ्च हित्वा जग्ध्वा गर्वकं षट्क्रमेण ।&lt;br&gt;&#xA;स्वबाणस्य स्वहृदि संस्थितस्य भजेत्सदा नैव भक्तिं विषं च ॥१३ ॥&lt;br&gt;&#xA;लिङ्गं पुष्टं नैव कार्यं सदैव लिङ्गं पुष्टं कार्यमेवं सदापि ।&lt;br&gt;&#xA;योनौ सक्तिर्नैव कार्या सदापि योनौ मुक्तेऽसङ्गतो याति मुक्तिम् ॥१४ ॥&lt;br&gt;&#xA;वैराग्यमेवं प्रकारोत्येव नित्यमतः पर्जन्यस्त्वन्तकः पक्षिवर्य ।&lt;br&gt;&#xA;एतावता शरभाख्यो महात्मा स चान्तरो स तु पर्जन्य एव ॥१५ ॥&lt;br&gt;&#xA;शश्वत्केशा यस्य गात्रे खगेन्द्र प्रभास्यन्ते शरभाख्यो पयोतः ।&lt;br&gt;&#xA;यमस्य भार्या श्यामला या खगेन्द्र यस्मात्सदा कलिभार्यापिया च ॥१६ ॥&lt;br&gt;&#xA;मत्वा सम्यक्मानसं या करोति ह्यतश्च सा श्यामलासञ्ज्ञकाभूत् ।&lt;br&gt;&#xA;मलं वक्ष्ये हरिभक्तेर्विरोधी सुलोहपात्रे सन्निधानं च तस्य ॥१७ ॥&lt;br&gt;&#xA;तद्वैष्णवैस्त्याज्यमेवं सदैव वस्त्रं दग्धं सन्धिजं चैव जन्यम् ॥१८ ॥&lt;br&gt;&#xA;चिकित्सितं परदुःखं खगेन्द्र हरेर्भक्तैस्त्याज्यमेवं सदैव ॥१८ ॥&lt;br&gt;&#xA;नोच्चाश्च ते हरिभक्तेर्विहीनास्तेषां सङ्गो नैव कार्यः सदापि ।&lt;br&gt;&#xA;पुराणसम्पर्कविसर्जिनं च पुराणतालं च पुराणवस्त्रम् ॥१९ ॥&lt;br&gt;&#xA;सुजीर्णकन्थाजिनमेखलं च यज्ञोपवीतं च कलिप्रियं च ।&lt;br&gt;&#xA;प्रियं गृहं चोर्णवितानकं च समित्कुशैः पूरितं कुत्सितं च ॥२० ॥&lt;br&gt;&#xA;सर्वं चेत्कलिभार्याप्रियं च नैव प्रियं शार्ङ्गपाणेः कदाचित् ।&lt;br&gt;&#xA;कांस्ये सुपक्वं यावनालस्य चान्नं तुषः पिण्याकं तुम्बबिल्वे पलाण्डुः ॥२१ ॥&lt;br&gt;&#xA;दीर्घं तक्रं स्वादुहीनं कटूष्णमेते सर्वे कलिभार्याप्रियाश्च ।&lt;br&gt;&#xA;सुदुर्मुखं निन्दनं चार्यजानां सतोवमत्यात्मजानां प्रसह्य ॥२२ ॥&lt;br&gt;&#xA;सुपीडनं सर्वदा भर्तृवर्गे गृहस्थितव्रीहिवस्त्रादिचौर्यात् ।&lt;br&gt;&#xA;प्रकीर्णभूतान्मूर्धजान्सन्दधानं करैर्युतं देवकलिप्रियं च ॥२३ ॥&lt;br&gt;&#xA;इत्यादि सर्वं कलिभार्याप्रियञ्च सुनिर्मलं प्रकरोत्येव सर्वम् ।&lt;br&gt;&#xA;अतश्च सा श्यामलेति स्वसञ्ज्ञामवाप सा देवकी सम्बभूव ॥२४ ॥&lt;br&gt;&#xA;युधिष्ठिरस्यैव बभूव पत्नीसम्भाविता तत्र च देवकी सा ।&lt;br&gt;&#xA;चन्द्रस्य भार्या रोहिणी वै तदेयमश्विन्यादिभ्योऽह्यधिका सर्वदैव ॥२५ ॥&lt;br&gt;&#xA;रोणीं धृत्वा रोहति योग्यस्थानं तस्माच्च सा रोहिणीति प्रसिद्धा ।&lt;br&gt;&#xA;आदित्यभार्या नाम सञ्ज्ञा खगेन्द्र ज्ञेया सा नारायणस्य स्वरूपा ॥२६ ॥&lt;br&gt;&#xA;सञ्जानातीत्येव सञ्ज्ञामवाप सञ्ज्ञेति लोके सूर्य भार्या खगेन्द्र ।&lt;br&gt;&#xA;ब्रह्माण्डस्य ह्यभिमानी तु देवो विराडिति ह्यभिधामाप तेन ॥२७ ॥&lt;br&gt;&#xA;गङ्गादिषट्कं सममेव नित्यं परस्परं नोत्तमं नाधमं च ।&lt;br&gt;&#xA;प्रधानाग्नेः पाविकान्यैव गङ्गा सदा शुभा नात्र विचार्यमस्ति ॥२८ ॥&lt;br&gt;&#xA;आसां ज्ञानत्पुण्यमाप्नोति नित्यं सदा हरिः प्रीयते केशवोलम् ।&lt;br&gt;&#xA;गङ्गादिभ्यो ह्यवराह्यग्निजाया स्वाहासञ्ज्ञाधिगुणा नैव हीना ॥२९ ॥&lt;br&gt;&#xA;स्वाहाकारो मन्त्ररूपाभिमानी स्वाहेति सञ्ज्ञामाप सदैव वीन्द्र ।&lt;br&gt;&#xA;अग्नेर्भार्यातो बुद्धिमान् सम्बभूव ब्रह्माभिमानी चन्द्रपुत्रो बुधश्च ॥३० ॥&lt;br&gt;&#xA;बुद्ध्याहरद्वै राष्ट्रजातं च सर्वं धृतं त्वतो बुधसञ्ज्ञामवाप ।&lt;br&gt;&#xA;एवं चाभूदभिमन्युर्महात्मा सुभद्राया जठरे ह्यर्जुनाच्च ॥३१ ॥&lt;br&gt;&#xA;कृष्णस्य चन्द्रस्य यमस्य चांशैः स संयुतस्त्वश्विनोर्वै हरस्य ।&lt;br&gt;&#xA;स्वाहाधमश्चन्द्रपुत्रो बुधस्तु पादारविन्दे विष्णुदेवस्य भक्तः ॥३२ ॥&lt;br&gt;&#xA;नामात्मिका त्वश्विभार्या उषा नाम प्रकीर्तिता ।&lt;br&gt;&#xA;बुधाधमा सा विज्ञेया स्वाहा दशगुणाधमा ॥३३ ॥&lt;br&gt;&#xA;नकुलस्य भार्या मागधस्यैव पुत्री शल्यात्मजा सहदेवस्य भार्या ।&lt;br&gt;&#xA;उभे ह्येते अश्विभार्या ह्युषापि उपासते षड्गुणं विष्णुमाद्यम् ।&lt;br&gt;&#xA;अतोऽप्युषासञ्ज्ञका सा खगेन्द्र अनन्तराञ्छृणु वक्ष्ये महात्मन् ॥३४ ॥&lt;br&gt;&#xA;ततः शक्तिः पृथिव्यात्मा शनैश्चरति सर्वदा ।&lt;br&gt;&#xA;अतः शनैश्चरो नाम उषायाश्च दशाधमाः ॥३५ ॥&lt;br&gt;&#xA;कर्मात्मा पुष्करो ज्ञेयः शनेरथ यमो मतः ।&lt;br&gt;&#xA;नयाभिमानी पुरुषः किञ्चिन्नम्रो दशावरः ॥३६ ॥&lt;br&gt;&#xA;हरिप्रीतिकरो नित्यं पुष्करे क्रीडते यतः ।&lt;br&gt;&#xA;अतस्तु पुष्कलो नाम लोके स परिकीर्तितः ॥३७ ॥&lt;br&gt;&#xA;हरि प्रीतिकरान्धर्मान्वक्ष्ये शृणु खगाधिप ।&lt;br&gt;&#xA;प्रातः काले समुत्थाय स्मरेन्नारायणं हरिम् ॥३८ ॥&lt;br&gt;&#xA;तुलसीवन्दनं कुर्याच्छ्रीविष्णुं संस्मरेत्खग ।&lt;br&gt;&#xA;विण्मूत्रोत्सर्गकाले च ह्यपानात्मककेशवम् ॥३९ ॥&lt;br&gt;&#xA;त्रिविक्रमं शौचकाले गङ्गापानकरं हरिम् ।&lt;br&gt;&#xA;दन्तधावनकाले तु चन्द्रान्तर्यामिणं हरिम् ॥४० ॥&lt;br&gt;&#xA;मुखप्रक्षालने काले माधवं संस्मरेत्खग ।&lt;br&gt;&#xA;गवां कण्डूयने चैव स्मरेद्गोवर्धनं हरिम् ॥४१ ॥&lt;br&gt;&#xA;सदा गोदोहने काले स्मरेद्गोपालवल्लभम् ।&lt;br&gt;&#xA;अनन्तपुण्यार्जितजन्मकर्मणां सुपक्वकाले च खगेन्द्रसत्तम ॥४२ ॥&lt;br&gt;&#xA;स्पर्शे गवां चैव सदा नृणां वै भवत्यतो नात्र विचार्यमस्ति ।&lt;br&gt;&#xA;यस्मिन् गृहे नास्ति सदोत्तमा च गौर्यङ्गणे श्रीतुलसी च नास्ति ॥४३ ॥&lt;br&gt;&#xA;यस्मिन् गृहे देवमहोत्सवश्च यस्मिन् गृहे श्रवणं नास्ति विष्णोः ।&lt;br&gt;&#xA;तत्संसर्गाद्याति दुःखादिकं च तस्य स्पर्शो नैव कार्यः कदापि ॥४४ ॥&lt;br&gt;&#xA;गोस्पर्शनविहीनस्य गोदोहनमजानतः ।&lt;br&gt;&#xA;गोपोषणविहीनस्य प्राहुर्जन्म निरर्थकम् ॥४५ ॥&lt;br&gt;&#xA;गोग्रासमप्रदातुश्च गोपुष्टिं चाप्यकुर्वतः ।&lt;br&gt;&#xA;गतिर्नास्त्येव नास्त्येव ग्रामचाण्डालवत्स्मृतः ॥४६ ॥&lt;br&gt;&#xA;वत्स्यस्य स्तनपाने च बालकृष्णं तु संस्मरेत् ।&lt;br&gt;&#xA;दधिनिर्मन्थने चैव मन्थाधारं स्मरेद्धरिम् ॥४७ ॥&lt;br&gt;&#xA;मृत्तिकास्नान काले तु वराहं संस्मरेद्धरिम् ।&lt;br&gt;&#xA;पुण्ड्राणां धारणे चैव केशवादींश्च द्वादश ॥४८ ॥&lt;br&gt;&#xA;मुद्राणां धारणे चैव शङ्खचक्रगदाधरम् ।&lt;br&gt;&#xA;पद्मं नारायणीं मुद्रां क्रुद्धोल्कादींश्च संस्मरेत् ॥४९ ॥&lt;br&gt;&#xA;श्रीरामसंस्मृतिं चैव सन्ध्याकाले खगोत्तम ।&lt;br&gt;&#xA;अच्युतानन्तगोविन्दाञ्छ्राद्धकाले च संस्मरेत् ॥५० ॥&lt;br&gt;&#xA;प्राणादिकपञ्चहोमेचानिरूद्धादींश्च संस्मरेत् ।&lt;br&gt;&#xA;अन्नाद्यर्पणकाले तु वासुदेवं च संस्मरेत् ॥५१ ॥&lt;br&gt;&#xA;अपोशनस्य काले तु वायोरन्तर्गतं हरिम् ।&lt;br&gt;&#xA;बस्त्रधारणकाकाले तु उपेन्द्रं संस्मरेद्धरिम् ॥५२ ॥&lt;br&gt;&#xA;यज्ञोपवीतस्य च धारणे तु नारायणं वामनाख्यं स्मरेत्तु ।&lt;br&gt;&#xA;आर्तिक्यकाले च तथैव विष्णोः सम्यक्स्मरेत्पर्शुरामाख्यविष्णुम् ॥५३ ॥&lt;br&gt;&#xA;अपोशनेवैश्वदेवस्य काले तदन्यहोमादिषु भस्मधारणे ।&lt;br&gt;&#xA;स्मरेत्तु भक्त्या परमादरेण नारायणं जामदग्न्याख्यरामम् ॥५४ ॥&lt;br&gt;&#xA;त्रिवारतीर्थग्रहणस्य काले कृष्णं रामं व्यासदेवं क्रमेण ।&lt;br&gt;&#xA;शङ्खोदकस्योद्धरणे चैव काले मुकुन्दरूपं संस्मरेत्सर्वदैव ॥५५ ॥&lt;br&gt;&#xA;ग्रासेग्रासे स्मरणं चैव कार्यं गोविन्दसञ्ज्ञस्य विशुद्धमन्नम् ।&lt;br&gt;&#xA;एकैकभक्ष्यग्रहणस्य काले सम्यक्स्मरेदच्युतं वै खगेन्द्र ॥५६ ॥&lt;br&gt;&#xA;शाकादीनां भक्षणे चैव काले धन्वन्तरिं स्मरेच्चैव नित्यम् ।&lt;br&gt;&#xA;तथा परान्नस्य च भोगकाले स्मरेच्च सम्यक्पाण्डुरङ्गं च विष्णुम् ॥५७ ॥&lt;br&gt;&#xA;हैयङ्गवीनस्य च भक्षणे वै सम्यक्स्मरेत्ताण्डवाख्यं च कृष्णम् ।&lt;br&gt;&#xA;दध्यन्नभक्षे परमं पुराणं गोपालकृष्णं संस्मरेच्चैव नित्यम् ॥५८ ॥&lt;br&gt;&#xA;दुग्धान्नभोगे च तथैव काले सम्यक्स्मरेच्छ्रीनिवासं हरिं च ।&lt;br&gt;&#xA;सुतैलसर्पिः षु विपक्वभक्षसम्भोजने संस्मरेद्व्यङ्कटेशम् ॥५९ ॥&lt;br&gt;&#xA;द्राक्षासुजम्बूकदलीरसालनारिङ्गदाडिम्बफलानि चारु ।&lt;br&gt;&#xA;स्मरेत्तु रम्भोत्तमनारिकेलधात्रीसुभोगे खलु बालकृष्णम् ॥६० ॥&lt;br&gt;&#xA;सुपानकस्यैव च पानकाले सम्यक्स्मरेन्नारसिंहाख्यविष्णुम् ।&lt;br&gt;&#xA;गङ्गामृतस्यैव च पानकाले गङ्गातातं संस्मरेद्विष्णुमेव ॥६१ ॥&lt;br&gt;&#xA;प्रयाणकाले संस्मरेत्तार्क्ष्यवाहं नारायणं निर्गुणं विश्वमूर्तिम् ।&lt;br&gt;&#xA;पुत्रादीनां चुम्बने चैव काले सुवेणुहस्तं संस्मरेत्कृष्णमेव ॥६२ ॥&lt;br&gt;&#xA;सुखङ्गकाले स्वस्त्रियश्चैव नित्यं गोपि कुचद्वन्द्वविलासिनं हरिम् ।&lt;br&gt;&#xA;ताम्बूलकाले संस्मरैच्चैव नित्यं प्रद्युम्नाख्यं वासुदेवं हरिं च ॥६३ ॥&lt;br&gt;&#xA;शय्याकाले संस्मरेच्चैव नित्यं सङ्कर्षणाख्यं विष्णुरूपं हरिं च ।&lt;br&gt;&#xA;निद्राकाले संस्मरेत्पद्मनामं कथाकाले व्यासरूपं हरिं च ॥६४ ॥&lt;br&gt;&#xA;सुगानकाले संस्मरेद्वेणुगीतं हरिं हरिं प्रवदेत्सर्वदैव ।&lt;br&gt;&#xA;श्रीमत्तुलस्याश्छेदने चैव काले श्रीरामरामेति च संस्मरेत्तु ॥६५ ॥&lt;br&gt;&#xA;पुष्पादीनां छेदने चैव काले सम्यक् स्मरेदेत्कपिलाख्यं हरिं च ।&lt;br&gt;&#xA;प्रदक्षिणे गारुडान्तर्गतं च हरिं स्मरेत्सर्वदा वै खगेन्द्र ॥६६ ॥&lt;br&gt;&#xA;प्रणामकाले देवदेवस्य विष्णोः शेषान्तस्थं संस्मरेच्चैव विष्णुम् ।&lt;br&gt;&#xA;सुनीतिकाले संस्मरेन्नारसिंहं नारायणं संस्मरेत्सर्वदापि ॥६७ ॥&lt;br&gt;&#xA;पूर्तिर्यदा क्रियते कर्मणां च सम्यक्स्मरेद्वासुदेवं हरिं च ।&lt;br&gt;&#xA;एवं कृतानि कर्माणि हरिप्रीतिकराणि च ॥६८ ॥&lt;br&gt;&#xA;सम्यक्प्रकुर्वन्नेतानि पुष्करो हरिवल्लभः ॥६९ ॥&lt;br&gt;&#xA;एतस्मादेव पक्षीश कर्म यत्समुदाहृतं पुष्कराख्यानमतुलं शृणोति श्रद्धयान्वितः ।&lt;br&gt;&#xA;हरिप्रीतिकरे धर्मे प्रीतियुक्तो भवेत्सदा ॥७० ॥&lt;br&gt;&#xA;इति श्रीगारुडे महापुराणे उत्तरखण्डे तृतीयांशे ब्रह्मकाण्डे कृष्णगरुडसंवादे तत्त्वरहस्यं नामैकोनत्रिंशोध्यायः&lt;br&gt;&#xA;समाप्तमिदं गरुडमहापुराणम् ।&lt;br&gt;&#xA;इति श्रीगरुडमहापुराणं समाप्तम् ।&lt;/p&gt;</description>
    </item>
  </channel>
</rss>
